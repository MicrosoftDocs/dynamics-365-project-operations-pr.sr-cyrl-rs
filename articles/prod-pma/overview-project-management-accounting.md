---
title: Преглед управљања пројектима и рачуноводством
description: Функционалност управљања пројектима и рачуноводством може се користити у више делатности за пружање услуге, производњу производа или постизање резултата.
author: Yowelle
ms.date: 07/25/2019
ms.topic: article
ms.prod: ''
ms.technology: ''
ms.search.form: ProjTable; ProjProjectManagementWorkspace
audience: Application User
ms.reviewer: kfend
ms.search.scope: Core, Operations
ms.custom: intro-internal
ms.assetid: b454ad57-2fd6-46c9-a77e-646de4153067
ms.search.region: Global
ms.author: andchoi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 1465e68fb119927f474bf4d5b26cb0cd1d60824340a7d46e59d23036d99503f3
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: sr-Cyrl-RS
ms.lasthandoff: 08/06/2021
ms.locfileid: "7007524"
---
# <a name="project-management-and-accounting-overview"></a>Преглед управљања пројектима и рачуноводством

[!include [banner](../includes/banner.md)]

Функционалност управљања пројектима и рачуноводством може се користити у више делатности за пружање услуге, производњу производа или постизање резултата.  

Пројекат је група активности која је дизајнирана за пружање услуге, производњу производа или постизање резултата. Пројекти троше ресурсе и генеришу финансијске резултате у облику прихода или средстава.

## <a name="projects-across-industries"></a>Пројекти у различитим делатностима
Функционалност управљања пројектима и рачуноводством може се користити у више делатности, као што је приказано на следећој илустрацији.

[![Пројекти у различитим делатностима.](./media/projects-accross-industries.jpg)](./media/projects-accross-industries.jpg) 

У позивном центру, тикет се може користити за описивање низа радњи које су потребне за решавање позива. Консултантске компаније, као што су менаџерске или техничке консултантске организације или рекламне агенције, своје активности називају пројектима. У маркетингу, кампања представља скуп послова који се морају обавити. У производњи заснованој на пројекту, налог за производњу се односи на различите послове који се морају обавити за производњу неких готових производа. Без обзира на назив који се користи за њих, ови пројекти укључују ресурсе, распореде и трошкове, а управљање пројектима и рачуноводствене функције могу помоћи у планирању, извршењу и анализи ових пројеката.

## <a name="project-phases"></a>Фазе пројекта
Иако је следећи ток процеса усмерен на спољне пројекте или пројекте који се обављају за једног или више клијената, функционалност се примењује и на интерне пројекте који само праве трошкове. 

![3 фазе пројекта.](./media/3-stages-of-a-project.png) 

Као што је приказано на претходној илустрацији, управљање пројектима и рачуноводство могу се поделити у три фазе:

1.  Покрени
2.  Изврши
3.  Анализирај

## <a name="initiate-the-project"></a>Покретање пројекта
Током покретања пројекта, догађа се неколико кључних процеса. Можете користити понуду по пројекту да клијенту саопштите процењени рад, трошкове и материјале. Услове, ограничења и уговоре за наплату можете забележити у уговору о пројекту. Можете користити структурну анализу посла (САП) за планирање и процену рада. Можете поставити предвиђања и буџете за вођење извршења пројекта. Следећа илустрација приказује структуру пројекта.[![структура пројекта.](./media/project-structure1.jpg)](./media/project-structure1.jpg)  

### <a name="create-project-quotations"></a>Креирање понуда по пројекту

У почетној фази продаје пројекта, понуда по пројекту вам омогућава да клијенту пружите необавезујућу понуду. Понуда може садржати елементе као што су ставке и услуге које се нуде, основне контакт информације, посебне трговинске уговоре и попусте, као и могуће порезе и доплате.

Такође можете издати гарантно писмо за трансакцију понуде по пројекту између ваше организације и клијента. Након израде понуде за пројекат, можете креирати захтев за гарантно писмо за клијента и предати га банци. Када банка одобри захтев, клијенту се издаје гарантно писмо. 

За више информација, погледајте чланак [Понуде по пројекту](project-quotations.md).

### <a name="create-project-contracts"></a>Креирање уговора о пројекту

Када закључите уговор са клијентом или другим извором финансирања за довршетак пројекта, прво морате да направите уговор о пројекту. Затим, када креирате пројекат, морате га доделити одговарајућем уговору. Тип пројекта који креирате за уговор о пројекту одређује методу који се користи за фактурисање клијената пројекта. Можете да измените уговор о пројекту и с њим повезани пројекат, али не можете да промените тип пројекта. За више информација о типовима пројеката, погледајте одељак „Креирање пројеката“.

За више информација о уговорима о пројекту, погледајте [Уговори о пројекту](project-contracts.md).

### <a name="create-work-breakdown-structures"></a>Креирање структурне анализе посла

Степен детаља у САП-у зависи од нивоа тачности који је потребан у проценама и нивоа праћења који је потребан у односу на те процене. Пројекти који имају врло малу толеранцију на клизање у распореду или трошковима обично захтевају детаљнији САП, а такође захтевају марљиво праћење напретка у раду и трошкова у односу на САП. 

За више информација погледајте [Преглед структурних анализа посла](work-breakdown-structures.md).

### <a name="create-project-forecasts-and-budgets"></a>Креирање предвиђања и буџета пројеката

Предвиђање можете користити ако ваша организација има оперативну перспективу и ако се фокусира на приходе и трошкове који потичу од одређених трансакција. Међутим, ако се организација више фокусира на финансијске износе, можете да користите буџетирање. Свака метода има своје предности. За више информација, погледајте чланак [Предвиђања и буџети пројеката](project-forecasts-budgets.md).

### <a name="create-projects"></a>Креирање пројеката

Можете да креирате шест типова пројеката у услузи Finance. Сваки тип пројекта подешава се другачије за признавање трошкова и прихода. Тип пројекта који одаберете зависи од сврхе пројекта. Следећа табела описује типичну употребу сваког типа пројекта.
                                                                                                            
<table>
  <tr>
    <td>Тип пројекта</th>
    <td>Опис</th>
  </tr>
  <tr>
    <td>Време и материјал</td>
    <td>У пројектима времена и материјала, клијенту се наплаћују сви трошкови настали на пројекту. Ови трошкови укључују цене по сату, трошкове, предмете и накнаде.</td>
  </tr>
  <tr>
    <td>Фиксна цена</td>
    <td>У пројектима са фиксном ценом, фактуре се састоје од трансакција на рачуну. Пројект са фиксном ценом фактурише се према распореду наплате који се заснива на уговору о пројекту. Приход за пројекат са фиксном ценом може се израчунати и књижити током целог пројекта применом методе процента довршености. Алтернативно, приход се може израчунати и књижити када се пројекат заврши, применом методе извршеног уговора. Компаније често могу имати користи од вредности посла у току (ПУТ) за израчунавање степена завршености пројекта или групе пројеката.</td>
  </tr>
  <tr>
    <td>Инвестиције</td>
    <td>Инвестициони пројекти су пројекти који не доносе непосредну зараду. Обично се користе за дугорочне интерне пројекте где трошкови морају бити капитализовани. За инвестициони пројекат могу се евидентирати само цене за ставке, сати и трошкови. Трошкови у инвестиционом пројекту се прате и контролишу помоћу функционалности процене. Инвестициони пројекти се могу поставити са опционалном максималном капитализацијом. Како инвестициони пројекат напредује, његове трошкове евидентирате на ПУТ рачунима, где се трошкови задржавају све док пројекат не буде завршен. Када се пројекат елиминише, вредност ПУТ преносите на основно средство, рачун главне књиге или нови пројекат. <br></br> <strong>НАПОМЕНА:</strong> Трансакције на инвестиционим пројектима нису приказане на страницама <strong>Књижење трошкова<strong>, <strong>Припадајући приход</strong> или <strong>Креирање предлога фактуре</strong>.</td>
  </tr>
  <tr>
    <td>Пројекат трошка</td>
    <td>Попут инвестиционих пројеката, пројекти трошкова се обично користе за праћење интерних пројеката и за њих се могу евидентирати само сати, трошкови и предмети. Међутим,пројекти трошкова су обично краћег трајања од инвестиционих пројеката. Поред тога, за разлику од инвестиционих пројеката, пројекти трошкова не могу се капитализовати на рачунима биланса стања. Уместо тога, њихове трансакције пројекта се књиже само на рачуне добити и губитка. <br></br> <strong>НАПОМЕНА:</strong> Трансакције на пројектима трошкова се не одражавају на страницама <strong>Књижење трошкова</strong>, <strong>Припадајући приход</strong> или <strong>Креирање предлога фактуре</strong>. Будући да се пројекти трошкова обично користе за праћење интерних пројеката, они обично не морају да буду повезани са рачуном клијента. Међутим, ако ваше подешавање захтева да се за поруџбине креирају захтеви за ставке, пројекат трошкова морате повезати са клијентом. Ово повезивање је обавезно, јер се захтевима за ставке управља као линијама налога за продају, а систем захтева да се наведе клијент. Међутим, ово подешавање неће проузроковати аутоматско креирање захтева за ставкама из поруџбенице. За пројекте трошкова, подешавање <strong>Креирање захтева за ставком</strong> се занемарује. Ако вам је потребан захтев ставке у пројекту трошкова, можете га креирати ручно, под условом да је клијент повезан са пројектом.</td>
  </tr>
  <tr>
    <td>Интерни</td>
    <td>Интерни пројекти се користе за праћење трошкова на пројекту који је интерни за вашу организацију. Интерни пројекти могу пружити алат за планирање за управљање потрошњом ресурса. <br></br><strong>НАПОМЕНА:<strong> Трансакције на интерним пројектима се не одражавају на страницама <strong>Књижење трошкова</strong> или <strong>Креирање предлога фактуре</strong>.</td>
  </tr>
  <tr>
    <td>Време</td>
    <td>Временски пројекти користе се за праћење времена повезаног са ненаплативим и непродуктивним активностима, као што је пројекат за праћење боловања радника. Трансакције у временским пројектима се не књиже у главну књигу. Уместо тога, оне су укључене у извештаје о укупној искоришћености радника. У временским пројектима могу се евидентирати само трансакције сати. Користите дневник сати или временски распоред да бисте та времена пријавили у пројекат. Након регистрације сати, они се појављују као трансакције пројекта, али немају одговарајуће трансакције ваучера. <br></br><strong>НАПОМЕНА:</strong> Трансакције на пројектима времена се не одражавају на страницама <strong>Књижење трошкова</strong>, <strong>Припадајући приход</strong> или <strong>Креирање предлога фактуре</strong>.</td>
  </tr>
</table>


### <a name="assign-workers-categories-and-resources"></a>Доделите раднике, категорије и ресурсе

Ресурсе за раднике можете заказати на основу захтева и распореда пројекта или на основу вештина и расположивости радника. Коришћењем могућности распоређивања ресурса можете ефикасно и ефективно распоредити раднике своје организације. Можете брзо пронаћи најквалификованије раднике који су доступни за рад на вашем пројекту. Такође можете лако видети како би се ти радници могли ефикасније користити током пројекта. 

Ево неколико начина на које можете користити функционалност распоређивања ресурса:

-   Користите информације о атрибутима радника, као што су образовање, вештине, цертификати и искуство у пројектима, како бисте радника ускладили са захтевима пројекта.
-   Користите информације о календару и доступности радника како бисте распоред радника ускладили са календаром пројекта.
-   Прегледајте капацитет сваког радника и одредите начин на који се који капацитет тренутно користи. На пример, ако се радник недовољно користи, радник може бити додељен пројекту који одговара његовој доступности и атрибутима.
-   Прегледајте доступност радника да бисте се уверили да нема неусаглашености календара са задацима радника.
-   Прегледајте информације о искоришћености радника у резимеу прегледа (на пример, по одељењима или радницима) или у детаљном приказу (на пример, радника у одељењу или у недељним детаљима за сваког радника).
-   Измените доделе ресурса за различите јединице времена, као што су дан, недеља или месец, како бисте оптимизовали начин на који се радници користе.

## <a name="execute-the-project"></a>Извршавање пројекта
Током извршења пројекта, чланови тима или менаџери бележе рад и настале трошкове коришћењем временских распореда, извештаја о трошковима и друге пословне документације. Менаџери пројеката имају алате који им омогућавају да надгледају потрошњу буџетираних износа за пројекат. Менаџери пројеката такође могу да наручују, бирају или набављају материјале за пројекте помоћу налога за куповину и других пословних докумената. Фактуре се припремају и одобравају, тако да клијентима могу бити наплаћени текући радови. Коначно, приход се препознаје током овог процеса да би утицао на финансије организације.

### <a name="manage-work-breakdown-structures"></a>Управљање структурном анализом посла

САП је опис посла који ће бити завршен за пројекат. САП је хијерархија задатака. Представља не само рад за сваки задатак, већ и величину, цену и трајање задатка. 

За више информација погледајте [Преглед структурних анализа посла](work-breakdown-structures.md).

### <a name="manage-project-forecasts-and-budgets"></a>Управљање предвиђањима и буџетима пројеката

Постоје два начина да управљате и контролишете своје пројекте: предвиђања пројеката и буџети пројеката. Предвиђање можете користити ако ваша организација има оперативну перспективу и ако се фокусира на приходе и трошкове који потичу од одређених трансакција. Међутим, ако се организација више фокусира на финансијске износе, можете да користите буџетирање.

За више информација, погледајте чланак [Предвиђања и буџети пројеката](project-forecasts-budgets.md).

### <a name="create-production-orders"></a>Креирање налога за производњу

Налог за производњу везан за пројекат може се повезати са поруџбином или захтевом за артиклом или методом готових ставки или методом потрошених ставки. Поред тога, ако је производни налог креиран ручно, не постоји веза између налога за производњу и налога за продају или захтева за артиклом (нема везе до налога). Међутим, ако је производни налог креиран аутоматски да би се испунио налог за продају или захтев за ставком, постоји веза између налога за производњу и налога за продају или захтева за ставку (веза до налога). 

На основу комбинација ових фактора, користите једну од следећих метода:

- **Готова ставка / веза до поруџбине** – Повежите пројекат са поруџбином или захтевом за ставком. Када користите ову методу, стварни трошкови пројекта се књиже када се фактурише поруџбина или када се ажурира отпремница за захтев за ставку. Трошак се књижи као готова ставка.
- **Готова ставка / нема везе до поруџбине** – Стварни трошкови се не могу књижити док производни циклус ставке не добије статус **Завршено**. Трошак готовог предмета се књижи као појединачна трансакција.
- **Потрошена ставка / веза до поруџбине** – Повежите пројекат са захтевом за ставком. Коришћењем ове методе можете да видите стварне трошкове пројекта када производња има статус **Започето** или се пријављује као завршена. Трошкови се књиже као вишеструке трансакције ставки пројекта за сировине и сате потрошене за производњу. Када се отпремница ажурира у складу са захтевом предмета, не књиже се трошкови пројекта. Такође можете дефинисати ниво у хијерархији спецификације материјала на којем се прате пројекти у производњи.
- *<strong><em>Потрошена ставка / не постоји веза до поруџбине</em></strong>* – Повежите пројекат са захтевом за ставком. Коришћењем ове методе можете да видите стварне трошкове пројекта када производња има статус <strong>Започето</strong> или се пријављује као завршена. Трошкови се књиже као вишеструке трансакције ставки пројекта за сировине и сате потрошене за производњу. Такође можете дефинисати ниво у хијерархији спецификације материјала на којем се прате пројекти у производњи.

### <a name="procure-products-and-services"></a>Набавка производа и услуга

Куповина и продаја предмета су претежне активности у многим предузећима усмереним на пројекте.

#### <a name="purchase-orders-for-projects"></a>Поруџбенице за пројекте

Сврха поруџбенице одређује када се поруџбеница користи и, стога, када се ставке наплаћују пројекту.

<table>
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th>Метод</th>
<th>Сврха</th>
<th>Потрошња ставки</th>
</tr>
</thead>
<tbody>
<tr class="odd">
<td>Креирајте поруџбеницу директно.</td>
<td>Купујте ставке од спољног продавца за потрошњу на пројекту. Поруџбеницу можете креирати на следеће начине:
<ul>
<li>Из самог пројекта. У овом случају, пројекат је већ дефинисан за поруџбеницу.</li>
<li>Навигацијом до поруџбенице за пројекат. Морате изабрати продавца и пројекат за који ћете креирати поруџбеницу.</li>
</ul></td>
<td>Ставке се користе када се фактура добављача ажурира.</td>
</tr>
<tr class="even">
<td>Креирајте поруџбеницу директно из улазне поруџбине.</td>
<td>Купујте ставке када креирате поруџбеницу из пројекта.</td>
<td>Ставке се користе када се поруџбеница фактурише клијенту.</td>
</tr>
<tr class="odd">
<td>Креирајте поруџбеницу на основу захтева за ставку.</td>
<td>Купујте ставке ставки када креирате захтев за ставку из пројекта.</td>
<td>Ставке се користе када се ажурира отпремница захтева.</td>
</tr>
</tbody>
</table>

#### <a name="sales-orders-for-projects"></a>Поруџбине за пројекте

У управљању пројектима и рачуноводству, потрошњу ставки можете регистровати на неколико начина. Можете продавати ставке или куповати ставке из пројекта или резервисати ставке за пројекат. 

Ставке за потрошњу на пројекту можете наручити из инвентара компаније. Алтернативно, можете купити предмете од спољног добављача. Ставке се могу трошити на свим врстама пројеката осим на временским пројектима. 

Начин на који наручујете ставке зависи од тога одакле их наручујете:

-   Да бисте наручили ставке из инвентара компаније, морате унети поруџбину као захтев за ставку. Ако користите страницу **Захтеви за ставке**, можете поставити захтев тако да примате ставке као делимичне испоруке. Због тога можете одложити потрошњу неке количине ставки док те ставке не затребају.
-   Да бисте наручили ставке од спољног добављача, морате да је креирате као наруџбеницу на страници **Поруџбеница**.

> [!NOTE] 
> Отпремница за наруџбеницу у вези са пројектом не може се отказати ако су предмети већ означени за паковање. 

Следећа табела наводи методе наручивања ставки и описује како се ставке троше.

| Метод            | Сврха                                                                                                                                                        | Потрошња трансакција ставки                                                                                                                  |
|-------------------|----------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------|
| Улазна поруџбина       | Унесите трансакцију директно у пројекат времена и материјала.                                                                                                   | Трансакције ставки се троше када се прокњижи фактура клијента.                                                                               |
| Дневник залиха | Брзо унесите и одржавајте евиденцију ставки. Ако, на пример, желите да унесете захтев за ставку на основу одштампане листе, може се применити дневник залиха. | Трансакције ставки се троше када се књижи дневник.                                                                                        |
| Захтев за ставку  | Унесите ставке које се неће потрошити одмах. Ова метода вам омогућава да пратите број ставки које су потрошене у једном запису захтева за ставком.    | Трансакције ставки се користе када се ажурира отпремница захтева. Другим речима, захтев за ставком се креира када се прокњижи отпремница. |
| Поруџбенице   | Унесите трансакције на једној од три локације, у зависности од начина куповине.                                                                              | Трансакције ставки се троше када се ажурира отпремница или када се фактурише клијенту или продавцу.                                      |

### <a name="process-project-invoices"></a>Обрадите фактуре пројекта

Тип пројекта одређује који поступак фактурисања треба применити. Могу се фактурисати само две спољне врсте пројеката (време и материјал и фиксна цена). Пројекти времена и материјала и пројекти са фиксном ценом увек су приложени уз уговор о пројекту. 

Пре него што креирате фактуру клијента за пројекат, можете креирати прелиминарну фактуру или предлог фактуре. У предлогу фактуре можете изабрати трансакције пројеката које ћете укључити у фактуру пројекта. Затим можете прегледати детаље о фактури пре него што прокњижите фактуру за пројекат и пошаљете је клијенту или другом извору финансирања. 


За више информација о томе како да обрадите фактуре пројекта, погледајте [Фактурисање пројеката](/dynamics365/finance/accounts-payable/project-invoicing).


### <a name="calculate-the-cost-to-complete-a-project"></a>Израчунавање трошкова за завршетак пројекта

Када креирате процену, можете да изаберете методу која се користи за израчунавање трошкова за довршетак пројекта. Изаберите методу у поље **Цена довршетка методе** на страници **Направите процену**. Метода коју одаберете примењује се одвојено на сваку линију трошкова у процени трошкова. Док линија има статус **Креирано**, можете да промените методу која се на њега примењује на страници **Процена трошкова**. 

Следећа табела описује методе за израчунавање трошкова за завршетак пројекта.

<table>
<colgroup>
<col width="50%" />
<col width="50%" />
</colgroup>
<thead>
<tr class="header">
<th>Метод</th>
<th>Опис</th>
</tr>
</thead>
<tbody>
<tr class="odd">
<td>Укупна цена – стварне вредности</td>
<td>Процењени трошкови морају се унети ручно. Када се попуни колона <strong>Укупна цена</strong> или <strong>Укупна количина</strong> на страници <strong>Процена трошкова</strong>, стварни трошкови се одузимају од укупног износа који је унео корисник. Резултат чини цена за завршетак пројекта. Напредак трошкова се обично не прати на основу, на пример, броја хотелских боравака и оброка који се бележе у сваком периоду. Уместо тога. Праћење се обично заснива на поређењу са укупним износом процењених сати. Овај приступ не захтева модел предвиђања, а укупна цена или укупна количина могу се ручно променити. Када се вредност унесе у колону <strong>Укупни трошкови</strong> или <strong>Укупна количина</strong>, Finance упоређује ту вредност са стварним вредностима трансакција које су прокњижене у периоду, а затим смањују вредност у колони <strong>Количина до завршетка</strong> или <strong>Трошак до завршетка</strong>.</td>
</tr>
<tr class="even">
<td>Укупан буџет – стварне вредности</td>
<td>Стварни трошкови се упоређују са моделом предвиђања који изаберете да бисте утврдили трошкове. Ова метода користи модел укупног буџета који укључује предвиђене трансакције. Да бисте добили тачнији приказ пројекта, можете прилагодити модел буџета током трајања пројекта. Ако морате да прилагодите предвиђање, следите овај општи поступак:
<ol>
<li>Копирајте предвиђене трансакције у други модел предвиђања.</li>
<li>Упоредите предвиђене трансакције са стварним трансакцијама.</li>
<li>Одржавајте, смањујте или повећавајте процене за следећи период.</li>
</ol>
Finance не смањује аутоматски предвиђене процене. Због тога је добра идеја да задржите оригинални модел предвиђања на пројекту са фиксном ценом како би се успоставила основа за поређење када се пројекат заврши. 
<br></br> <strong>НАПОМЕНА:</strong> Када одаберете овај метод, користите најмање два модела предвиђања. Један модел треба да садржи оригинално предвиђање. За други модел, требало би да копирате предвиђене трансакције из другог модела. Ова метода важи само за пројекте са фиксном ценом и инвестиционе пројекте.</td>
</tr>
<tr class="odd">
<td>Преостали буџет</td>
<td>Ова метода користи преостали модел буџета за израчунавање трошкова за завршетак пројекта. Када користите ову методу, стварни трошкови и предвиђени износи у преосталом моделу буџета се сабирају. Резултат је укупан трошак. Пре него што будете користили ову методу, морате поставити преостали модел буџета за одбијање трансакција на основу стварних трансакција које су евидентиране у систему. На страници <strong>Модели предвиђања</strong>, уверите се да су поља означена у групи <strong>Аутоматско смањење предвиђања</strong>. Преостали буџет се обично копира из оригиналног буџета. Како се уносе трансакције, тако се смањују трансакције са преосталим буџетом. Како пројекат напредује, ако утврдите да преостали буџет мора бити прилагођен, предвиђене трансакције наплаћујете на преостали буџет. <br></br> <strong>НАПОМЕНА:</strong> Ова метода се може применити само ако је уз процену приложен модел предвиђања.</td>
</tr>
<tr class="even">
<td>Као и претходна процена</td>
<td>Примењује се иста метода процене која је коришћена у претходном периоду. Ова метода захтева модел предвиђања ако је претходни период захтевао модел предвиђања.</td>
</tr>
<tr class="odd">
<td>Постављање трошка до завршетка на нулу</td>
<td>Ова метода се обично користи пре него што се пројекат процене елиминише. Ова метода пореди укупне процене са стварним трансакцијама које су прокњижене и брише колону <strong>Трошак до завршетка</strong>. Добијени проценат завршетка је увек 100 процената. Поље <strong>Предвиђање</strong> није изабрано за сваку линију трошкова коју креирате, а укупна процена се копира из претходне процене трошкова. Стварна потрошња за процењени период одузима се од трошкова за завршетак пројекта. Ова метода не захтева модел предвиђања.</td>
</tr>
<tr class="even">
<td>Из предлошка трошкова</td>
<td>Примењује се метода трошка до завршетка која је постављена у предлошку трошкова који је повезан са изабраним пројектом процене.</td>
</tr>
</tbody>
</table>

## <a name="analyze-the-project"></a>Анализирање пројекта
На најосновнијем нивоу, пројекат се користи за груписање трансакција које евидентирају трошкове, а затим те трошкове књижи у главну књигу. 

Ове трансакције су обично резултат пословних докумената, попут временских распореда, извештаја о трошковима, фактура добављача или трансакција залиха. Животни циклус пројекта обично започиње проценама, предвиђањима и буџетима који помажу у планирању и предвиђању рада и финансијског утицаја пројекта. Док анализирате пројекат, можете да процените не само трансакције које су се догодиле током пројекта, већ и тачност ваших процена и предвиђања, стопе искоришћености чланова пројектног тима и укупни успех пројекта.

### <a name="analyze-cash-flow"></a>Анализирање тока новца

Користите надгледање тока новца за преглед предвиђених токова новца и стварних токова новца за пројекат. Можете прегледати токове новца док је пројекат у току или можете прегледати токове новца завршеног пројекта. 

Праћењем токова новца можете да процените један пројекат, да користите извештаје за преглед више пројеката и да пренесете токове новца пројеката у предвиђања тока новца у главној књизи.

#### <a name="cash-inflow-forecasting"></a>Предвиђање прилива новца

На основу вашег подешавања, можете предвидети приливе новца за изабрани пројекат. На пример, ако је датум пројекта 5. марта 2012. године, а фактуру издате 31. марта 2012. године, ево како можете предвидети датум доспећа и очекивани датум плаћања продаје:

-   **Датум пројекта:** 5. марта 2012.
-   **Датум фактуре:** 31. марта 2012. Овај датум се одређује на основу учесталости фактура. У овом примеру, учесталост фактуре постављате на текући месец. Стога се све трансакције које се књиже у месецу марту фактуришу последњег дана у месецу.
-   **Крајњи рок:** 14. априла 2012. Овај датум се одређује на основу услова плаћања који су постављени за пројекат. За овај пример сте одабрали услове плаћања од 14 дана. Стога се датуму фактуре додаје 14 дана да би рок доспео 14. априла 2012.
-   **Очекивани датум плаћања:** 27. априла 2012. Овај датум се израчунава додавањем броја дана у поље **Општи број дана у резерви** на страници **Параметри управљања пројектом и рачуноводством** на број дана у пољу **Појединачни број дана у резерви** на страници **Уговори о пројекту**, а затим сабирамо укупан број дана у пољу **Крајњи рок**. За овај пример сте унели **3** у поље **Општи број дана у резерви** и **10** у поље **Појединачни број дана у резерви**. Стога се датуму фактуре додаје 13 дана да би крајњи рок очекиваног датума плаћања доспео 27. априла 2012.

Општи број дана у резерви може или да замени појединачни број дана у резерви или да му се дода:

-   Да бисте користили општи број дана у резерви као замену за појединачни број дана у резерви, унесите просечан број дана између крајњег рока и стварног датума доспећа за клијенте.
-   Да бисте додали општи број дана у резерви појединачном броју дана у резерви, у поље **Општи број дана у резерви** унесите процену за броја дана између дана када је клијент обавио уплату и дана када ваша организација прими уплату.

У уговор о пројекту поставите појединачни број дана у резерви. Дани се израчунавају на основу крајњег рока доспећа фактуре продаје и искуства организације са начином плаћања клијента.

#### <a name="actual-cash-inflow"></a>Стварни прилив новца

Стварни прилив новца подсећа на предвиђање, али израчунавања можете започети од датума прве фактуре. Ево примера:

-   **Датум фактуре:** 2. марта 2012.
-   **Крајњи рок:** 16. марта 2012. Услови плаћања су постављени на 14 дана.
-   **Очекивани датум плаћања:** 29. март 2012. Израчунавање укључује три општа дана у резерви и 10 појединачних дана у резерви.

#### <a name="cost-forecasting"></a>Предвиђање трошкова

На основу броја дана који су дефинисани, датум плаћања трошкова може се разликовати од датума пројекта. У овом случају, датум плаћања трошкова израчунава се додавањем броја дана од датума пројекта до броја дана у условима плаћања. 

На пример, датум пројекта трансакције је 5. март 2012. године, а постављени су следећи услови плаћања:

-   **Сати:** Текући месец (**М**)
-   **Трошкови:** 14 дана (**Д14**)
-   **Ставке:** 30 дана (**Д30**)

На основу ових подешавања, ево датума плаћања трошкова за сваку врсту трансакције:

-   **Сати:** 31. марта 2012. године, што је последњи дан изабраног месеца.
-   **Трошкови:** 19. марта 2012. године, што је 14 дана од датума трансакције.
-   **Ставке:** 4. априла 2012. године, што је 30 дана од датума трансакције.

> [!NOTE] 
> Крајњи рок поруџбенице се заснива на трансакцији добављача када се креира поруџбеница пројекта. Крајњи рок није одређен ниједним подразумеваним подешавањима. 

Датум плаћања трошкова се не израчунава у данима у резерви. Након завршетка пројекта, када се заврше сви трошкови и фактурисање, и трошкови и продаја се књиже на рачуне добити и губитка. 

Када се заврше све фактуре за продају и добављаче, можете видети однос између поља на страници **Ток новца** и поља на страници **Изјаве о пројекту**.

:::row:::
    :::column:::
        #### <a name="cash-flow-page"></a>Страница тока новца
        - Приливи новца 
        - Одливи новца
        - Нето токови новца
    :::column-end:::
    :::column:::
        #### <a name="project-statements-page"></a>Страница са изјавама о пројекту
        - Приход
        - Укупни трошкови
        - Бруто маржа
    :::column-end:::
:::row-end:::

### <a name="review-costs"></a>Преглед трошкова

Можете надгледати трошкове које ваша организација сноси током пројекта на страници **Контрола трошкова**. Упоређивањем изворних буџетираних трошкова за пројекат са тренутним стварним трошковима и додељеним трошковима, можете утврдити да ли је пројекат на правом путу, преко буџета или унутар буџета. 

> [!NOTE] 
> Када користите страницу **Контрола трошкова** да бисте видели тренутни статус трошкова пројекта, користите моделе предвиђања који су изабрани за оригинални и преостали буџет. Ако изаберете друге моделе предвиђања приликом израчунавања трошкова, резултати израчунавања неће бити тачни.

#### <a name="viewing-the-remaining-budgeted-amounts"></a>Преглед преосталих буџетираних износа

Ако је изабрана опција **Преостали буџет** као метода контроле трошкова на страници **Управљање пројектом и рачуноводствени параметри**, страница **Контрола трошкова** израчунава трошкове који нису књижени као стварни или означени као додељени. Конкретно, износи на картици **Општи подаци** у доњем окну странице **Контрола трошкова** израчунавају се на следеће начине:

-   **Стварна цена** – Укупан износ који је потрошен на пројекат за изабрану линију трошкова. Стварни износ трошкова израчунава се на страници **Ажурирања главне књиге**.
-   **Додељени трошак** – Додатни износ трошкова на које се правно лице обавезало да ће платити. Конкретни износ преузетих трошкова израчунава се на страници **Додељени трошкови**.
-   **Преостали буџет** – Износ оригиналног буџетираног износа који је и даље доступан за изабрану линију трошкова. Преостали износ буџета израчунава се на страници **Преглед главне књиге**.
-   **Укупни трошкови** – Збир стварних трошкова, додељених трошкова и преосталих износа буџета.

На страници **Контрола трошкова**, на картици **Одступање** можете видети поређење укупних очекиваних трошкова са оригиналним буџетом. Ово поређење показује све разлике између ових износа. Стога можете видети где се подаци не подударају. Износи одступања израчунавају се на следеће начине:

-   **Оригинални буџет** – Износ који је првобитно буџетиран за изабрану линију трошкова. Оригинални износ буџета израчунава се на страници **Преглед главне књиге**.
-   **Укупни трошкови** – Збир стварних трошкова, додељених трошкова и преосталих износа буџета, као што је пријављено на картици **Општи подаци**.
-   **Одступање** – Разлика између укупних трошкова и оригиналног буџета.
-   **Варијанса заснована на количини** – Укупна разлика између првобитног и укупног предвиђања. Ова разлика се може математички изразити као (Укупна предвиђена количина) × (Оригинална просечна цена – Укупна просечна цена). Овај прорачун се односи само на сате пројекта.
-   **Варијанса заснована на цени** – Укупна разлика између првобитног и укупног предвиђања. Ова разлика се може математички изразити као (Оригинална предвиђена цена) × (Оригинална предвиђена количина – Укупна предвиђена количина). Овај прорачун се односи само на сате пројекта.

#### <a name="viewing-the-total-budgeted-amounts"></a>Преглед укупних буџетираних износа

Ако је изабрана опција **Укупан буџет** као метода контроле трошкова на страници **Параметри управљања пројектом и рачуноводством**, страница **Контрола трошкова** израчунава стварне трошкове и укупне трошкове пројекта како би вам помогла да откријете било какву разлику између њих. Конкретно, на страници **Контрола трошкова**, износи у колони у доњем окну картице **Општи подаци** израчунавају се на следеће начине:

-   **Укупни буџетирани трошкови** – Укупан износ буџета за изабрану линију трошкова.
-   **Стварни трошкови** – Укупан износ трошкова који је настао у пројекту до данас за изабране линије трошкова.
-   **Додељени трошак** – Укупан износ који је додељен за изабрану линију трошкова.
-   **Варијанса** – Разлика између збира стварних и додељених трошкова и укупних трошкова. Варијанса показује да ли се за укупни буџет морају навести додатни трошкови.

На страници **Контрола трошкова**, на картици **Одступање** можете да видите разлику између укупног и оригиналног буџета тако што ћете погледати следећа поља:

-   **Оригинални буџет** – Износ који је првобитно буџетиран за линију трошкова. Оригинални буџет се израчунава на страници **Преглед главне књиге**.
-   **Укупни буџетирани трошкови** – Укупни трошкови који су првобитно буџетирани за линију трошкова. Укупни буџетирани трошкови се израчунавају на страници **Преглед главне књиге**.
-   **Одступање** – Одступање за линију трошкова. Овај износ се израчунава одузимањем укупних трошкова од првобитног буџета.
-   **Варијанса заснована на количини** – Укупна разлика између првобитног буџета и укупног буџета. Овај износ се израчунава тако што се укупни сати буџета одузму од првобитних сати буџета, а затим се разлика помножи са првобитном буџетираном ценом коштања. Ова разлика се може математички изразити као (оригинална буџетирана цена коштања) × (оригинални сати буџета – укупни сати буџета). Овај прорачун се односи само на сате пројекта.
-   **Варијанса заснована на цени** – Овај износ се израчунава тако што се укупни сати буџета одузму од првобитних сати буџета, а затим се разлика помножи са укупним бројем утрошених сати. Ова разлика се може математички изразити као (укупан број потрошених сати) × (првобитни број сати буџета – укупан број сати буџета). Овај прорачун се односи само на сате пројекта.

### <a name="analyze-utilization"></a>Анализирање искоришћености

Стопа искоришћености је проценат времена у којем радник обавља наплатив или продуктиван посао у одређеном радном периоду. Наплативи сати су сати радника који се могу наплатити одређеном клијенту. 

Стопа искоришћености радника израчунава се тако што се број наплативих сати подели бројем радних сати у одређеном периоду. На пример, ако радник има 30 обрачунских сати у одређеном периоду, а број радних сати у истом периоду је 40, стопа искоришћености радника је 75 процената. 

Када израчунате стопу искоришћености за радника, можете израчунати или наплативу стопу или стопу ефикасности:

-   **Наплатива стопа** – Разлика између наплативих сати и ненаплативих сати или нормираних сати.
-   **Стопа ефикасности** – Разлика између продуктивних сати и непродуктивних сати или нормираних сати. Продуктивни сати су сати које радник проводи доприносећи одређеном пројекту. Продуктивни сати се обично наплаћују клијентима, осим у случају интерних пројеката. Непродуктивни сати се клијенту никада не наплаћују.

Стопе искоришћености израчунавате на страници **Искоришћеност сати**. Израчунавања се заснивају на подразумеваним жељеним опцијама. Ове жељене опције такође одређују како се сати израчунавају додељивањем категорије **Искоришћеност** или **Оптерећење** сваком типу пројекта. То се односи на израчунавања наплативих стопа и стопа ефикасности.

-   **Искоришћеност** – Сати који су пријављени за изабрану врсту пројекта увек се сматрају наплативим или ефикасно искоришћеним.
-   **Оптерећење** – Сати који су пријављени за изабрану врсту пројекта увек се сматрају ненаплативим или неефикасно искоришћеним.
-   **У складу са својством линије** – Својства линије одређене трансакције сати одређују да ли се сати рачунају за наплату или за ефикасну искоришћеност.
-   **Није укључено** – Сати се не узимају у обзир у обрачуну наплативости или ефикасне искоришћености.

На страници **Укупна искоришћеност сати**, поред укупног процента стопе искоришћености за радника или пројекат, можете видети број сати који су коришћени за прорачун стопе укупне искоришћености за сваки од следећих типова сати:

-   **Сати који нису укључени** – Ови сати нису укључени у стопу искоришћености радних сати.
-   **Укључени сати** – Ови сати се израчунавају додавањем сати искоришћености и сати оптерећења. Ови сати су укључени у стопу искоришћености.
-   **Сати оптерећења** – Ако рачунате наплативу стопу, ови сати су исти као и сати који се не наплаћују. Ако рачунате стопу ефикасности, ови сати су исти као и непродуктивни сати.
-   **Сати искоришћености** – Ако рачунате наплативу стопу, ови сати су исти као и сати који се наплаћују. Ако рачунате стопу ефикасности, ови сати су исти као и продуктивни сати.

Када израчунавате стопу искоришћености за радника, можете да користите нормиране сате или укључене сате. Ако користите укључене сате, морате осигурати да радници евидентирају цело своје радно време за периоде временског распореда, јер се израчунавање изражава као проценат унетих сати. Када израчунате стопу искоришћености сати за пројекат, уговор о пројекту, евиденцију клијента или категорију, за израчунавање морате користити укључене сате.

### <a name="review-project-statements"></a>Преглед изјава о пројекту

Можете да направите изјаву о пројекту да бисте видели брзи снимак напретка пројекта. Када покренете изјаву о пројекту, можете одредити критеријуме који се користе за израчунавање изјаве тако што ћете направити изборе на картици **Општи подаци** на страници **Изјаве о пројекту**. Можете изабрати да укључите или изузмете следеће информације:

-   Типови пројеката
-   Типови трансакција
-   Датум пројекта / датум главне књиге
-   Подаци

Након израчунавања изјаве, можете да видите следеће информације на различитим картицама на страници **Изјаве о пројекту**:

-   **Општи подаци** – Опште информације о основној структури добити и губитка пројекта.
-   **Профит и губитак** - Информације о обрачунатом приходу.
-   **Приход од рада** – Информације о билансима рачуна прихода од рада.
-   **Потрошња** – Информације о потрошњи сати, ставки, трошковима и трансакцијама плаћања.
-   **Фактуре** – Информације о фактурама и фактурисању на рачуну.
-   **Сатнице** – Сатнице за сате који се књиже на рачуне прихода и трошкова.


[!INCLUDE[footer-include](../includes/footer-banner.md)]