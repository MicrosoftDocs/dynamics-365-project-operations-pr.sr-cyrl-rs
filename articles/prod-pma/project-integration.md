---
title: Интеграција услуге Microsoft Project Client
description: Планирање и одржавање распореда пројекта може бити сложено, па менаџери пројеката морају да користе алате који им помажу у управљању овим задатком. Интеграција са услугом Microsoft Project Client пружа подршку за отварање и управљање структурне анализе посла на пројекту.
author: Yowelle
manager: AnnBe
ms.date: 12/11/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProjWbsTemplate
audience: Application User
ms.reviewer: josaw
ms.search.scope: Core, Operations
ms.custom: 87983
ms.assetid: b454ad57-2fd6-46c9-a77e-646de4153067
ms.search.region: Global
ms.author: andchoi
ms.search.validFrom: 2017-12-04
ms.dyn365.ops.version: 7.2999999999999998
ms.openlocfilehash: 732b72d9819fc149c4b2c783b3dc7f7eec3f0393
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4084033"
---
# <a name="microsoft-project-client-integration"></a>Интеграција услуге Microsoft Project Client

[!include [banner](../includes/banner.md)]

Планирање и одржавање распореда пројекта може бити сложено, па менаџери пројеката морају да користе алате који им помажу у управљању овим задатком. Интеграција са услугом Microsoft Project Client пружа подршку за отварање и управљање структурне анализе посла на пројекту. Менаџер пројекта може објавити све промене на структурној анализи посла Dynamics 365 Finance пројекта.

> [!NOTE]
> Ако користите исправку из јула (верзија 10.0.4), морате инсталирати KB 4054797 и 4055884.

## <a name="configure-the-microsoft-project-client-add-in"></a>Конфигурисање програмског додатка за Microsoft Project Client
Да бисте омогућили интеграцију са услугом Microsoft Project Client, потребно је да инсталирате Microsoft Dynamics 365 програмски додатак у корисниковој клијентској апликацији Microsoft Project. То се постиже отварањем **Радног простора за управљање пројектима**.

•   Кликните на **Конфигуриши програмски додатак за клијента** из одељка **Везе** > **Подешавањ** радног простора.

•   Кликните на **Отвори** , а затим кликните на **Покрени** када то буде затражено.

## <a name="open-and-edit-an-existing-draft-work-breakdown-structure-in-microsoft-project-client"></a>Отворите и уредите постојећу пробну верзију структурне анализе посла у програму Microsoft Project Client
Ако пројекат у услузи Dynamics 365 Finance већ има креирану структурну анализу посла, структурна анализа посла може се отворити у апликацији Microsoft Project Client ако је структурна анализа посла у статусу радне верзије. Да бисте отворили страницу **Пројекат** , кликните на везу **Отвори у програму Microsoft Project** на картици **План**. Ова страница се такође може отворити из апликације Microsoft Project Client кликом на **Отвори** на картици **Microsoft Dynamics 365**. Изаберите **Правно лице** и **Пројекат** са листе.

> [!NOTE]
> Ако користите Internet Explorer као прегледач, мораћете да кликнете на **Сачувај** да бисте је ручно отворили са локације на коју се датотека преузима. Или кликните на **Сачувај и отвори** да бисте отворили датотеку у програму Microsoft Project Client. Немојте да преименујете назив датотеке приликом чувања.

Пре него што извршите било какву измену датотеке користећи Microsoft Project Client, треба да је проверите. Кликните на **Провери** на картици **Microsoft Dynamics 365**. Ово ће спречити друге кориснике да истовремено уређују структурну анализу посла из услуге Finance. Да бисте објавили структурну анализу посла након довршавања било каквих измена, кликните на **Пријави** на картици **Microsoft Dynamics 365**.

Ако је пројектни тим већ додат пројекту у услузи Finance, листа ресурса ће се попунити члановима тима. Ако пројектни тим још није додат у пројекат, можете одабрати ресурсе и изградити тим унутар апликације Microsoft Project Client кликом на дугме **Ресурси** на картици **Microsoft Dynamics 365**. 

Следећи подаци ће се синхронизовати натраг у Finance као део процеса пријаве:

•   Назив задатка

•   Датум почетка

•   Датум завршетка

•   Претходни задаци

•   Називи ресурса

•   Категорија

•   Категорија ресурса

•   Радно време

•   Напомене

•   Приоритет

> [!NOTE]
> Ако додате било коју другу колону у Microsoft Project Client датотеку, она неће бити сачувана у датотеци и неће се приказати када се датотека поново отвори.

## <a name="create-the-work-breakdown-structure-for-an-existing-project-using-microsoft-project-client"></a>Направите структурну анализу посла за постојећи пројекат користећи Microsoft Project Client
Да бисте креирали структурну анализу посла користећи Microsoft Project Client, следите ове кораке:


1.  Отворите Microsoft Project Client.

2.  На картици **Microsoft Dynamics 365** , кликните на **Отвори**.

3.  Изаберите **Правно лице** за пројекат.

4.  Изаберите **Пројекат**.

5.  Кликните на **Провери** на картици **Microsoft Dynamics 365**.

6.  Када будете спремни за објављивање у Finance, кликните на **Пријави** на картици **Microsoft Dynamics 365**.

## <a name="replace-the-existing-work-breakdown-structure-for-an-existing-project-using-microsoft-project-client"></a>Замените постојећу структурну анализу посла за постојећи пројекат користећи Microsoft Project Client
Да бисте креирали нову структурну анализу посла помоћу апликације Microsoft Project Client и заменили постојећу структурну анализу посла за постојећи пројекат, следите ове кораке:

1.  Отворите Microsoft Project Client.

2.  Креирајте распоред у апликацији Microsoft Project Client.

3.  На картици **Microsoft Dynamics 365** , кликните на **Сачувај промене** > **Замени постојећи пројекат**.

4.  Изаберите **Правно лице** за пројекат.

5.  Изаберите **Пројекат**.

6.  Кликните на дугме **У реду**.

## <a name="create-a-new-project-from-within-microsoft-project-client"></a>Креирајте нови пројекат из апликације Microsoft Project Client


1.  Отворите Microsoft Project Client.

2.  Креирајте распоред у апликацији Microsoft Project Client.

3.  На картици **Microsoft Dynamics 365** , кликните на **Сачувај промене** > **Сачувај у нови пројекат**.

4.  Изаберите **Правно лице** за пројекат.

5.  Унесите **ID пројекта** , ако је неопходно.

6.  Унесите **Назив пројекта**.

7.  Изаберите **Тип пројекта** , **Групу пројекта** и **ID уговора о пројекту**. Алтернативно, можете да креирате нови уговор о пројекту кликом на **Ново**.

8.  Изаберите **Календар** који ћете користити за обезбеђивање ресурса.

11. Кликните на дугме **У реду**.
