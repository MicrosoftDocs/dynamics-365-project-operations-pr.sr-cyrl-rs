---
title: Отказивање претходно одобрених ставки времена и трошкова
description: Ова тема пружа информације о томе како се отказује одобрено време пројекта и трансакција трошкова.
author: rumant
manager: kfend
ms.service: dynamics-365-customerservice
ms.custom:
- dyn365-projectservice
ms.date: 03/07/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 0ea816040570cc8f6ddf3c5ec8a74ac092fc68b2
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4084147"
---
# <a name="cancel-previously-approved-time-or-expense-entries"></a>Отказивање претходно одобрених ставки времена или трошкова

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

У најновијој верзији апликације Dynamics 365 Project Service Automation, даваоци одобрења могу да откажу ставке за време или трошкове које су претходно одобрили.

## <a name="cancel-a-previously-approved-time-or-expense-entry"></a>Отказивање претходно одобрене ставке времена или трошкова

Следите ове кораке да бисте отказали ставку времена или трошкова коју сте претходно одобрили.

1. Идите на **Пројекти** \> **Мој посао** \> **Одобрења**.
2. На страници листе **Одобрења** промените приказ на **Моја прошла одобрења**. Приказује се листа ставки времена и трошкова које сте претходно одобрили.
3. Изаберите једну или више ставки, а затим **Откажи одобрење**. Добићете поруку упозорења.
4. Да бисте отказали одобрење, изаберите **У реду**.

## <a name="understand-the-impact-of-canceling-a-time-or-expense-entry-approval"></a>Разумевање утицаја отказивања одобрења ставке времена или трошкова

Када се одобрење откаже, постоји и оперативни и финансијски утицај.

### <a name="operational-impact"></a>Оперативни утицај

Што се тиче операција, када се одобрење откаже, статус записа ће бити враћен на **Радна верзија** , а одобравање се више не појављује у приказу **Моја последња одобравања**. Уместо тога, отказано одобрење се појављује у приказу **Ставке времена за одобрење** или **Ставке трошкова за одобрење** , у зависности од тога да ли се ради о ставци времена или ставци трошкова. Поред тога, статус повезане ставке времена или трошкова се мења у **Прослеђено** , тако да повезана ставка одговара одобрењима која имају статус **Радна верзија**.

Као давалац одобрења, можете да уређујете нека од поља одобравања која имају статус **Радна верзија**. Ова поља обухватају ставке **Врста наплате** и **Наплативи сати за ставке времена**. Након што унесете промене, можете поново да одобрите запис. Друга могућност је да одбаците ставку. Ако одбаците одобравање ставке времена, статус ставке ће бити промењен у **Враћена**. Ако одбаците одобравање ставке трошкова, статус ставке ће бити промењен у **Одбачена**. Са функционалне стране, и враћене и одбачене ставке се понашају исто као ставка која има статус **Радна верзија**. Члан пројектног тима може да унесе све потребне промене у ставку, а затим да је поново проследи на одобравање или да у потпуности избрише ставку.

### <a name="financial-impact"></a>Финансијски утицај

Постоји и финансијски утицај на пројекат када се одобрење откаже. Прво, одговарајуће стварне вредности трошкова и продаје се ажурирају на следећи начин:

- Статус поравнања се подешава на **Поравнато**.
- Статус наплате се подешава на **Отказано**.

Затим, ставке сторнирања се креирају у табели Стварне вредности. Да би систем креирао ставке сторнирања, копира вредности поља из оригиналних стварних вредности. Једине вредности које се не копирају су вредности количине. Уместо тога, ове вредности се сторнирају. Сторниране стварне вредности се креирају за стварне вредности **Трошкови** и **Ненаплаћена продаја**. Поље **Статус поравнања** у сторнираним стварним вредностима је подешено на **Не може да се поравна** , а статус наплате на **Отказано**.

Након ових измена, износ који се евидентира као потрошен за пројекат и преостали приходи од пројект више неће узимати у обзир износе које ове стварне вредности представљају.
