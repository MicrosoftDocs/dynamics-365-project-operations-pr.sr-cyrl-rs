---
title: Фактурисање у апликацији Project Service Automation
description: Ова тема пружа информације о фактурисању.
author: rumant
manager: kfend
ms.custom:
- dyn365-projectservice
ms.date: 08/03/2020
ms.topic: article
ms.service: business-applications
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
- ProjectOperations
ms.openlocfilehash: 0855e85c1f09d29d3ecb49ba517fd3043ae11140
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: sr-Cyrl-RS
ms.lasthandoff: 02/10/2021
ms.locfileid: "5151406"
---
# <a name="invoicing-in-project-service-automation"></a>Фактурисање у апликацији Project Service Automation

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Фактурисање у систему Dynamics 365 Project Service Automation је корисно јер даје менаџерима пројектима други ниво одобравања пре него што креирају фактуре за клијенте. Први ниво одобравања се заврши када се одобре ставке времена и трошкова које прослеђују чланови пројектног тима.

PSA није дизајниран да генерише фактуре у окружењу клијента из следећих разлога:

- Не садржи пореске информације.
- Не може да конвертује друге валуте у валуту фактурисања користећи исправно конфигурисане курсеве валута.
- Не може исправно да форматира фактуре како би могле да се штампају.

Уместо тога, можете да користите финансијски или рачуноводствени систем да бисте креирали фактуре у окружењу клијента које користе информације из предлога за фактуре који се генеришу у апликацији PSA.

## <a name="creating-project-invoices-in-psa"></a>Креирање фактура за пројекте у апликацији PSA

Фактуре за пројекте могу се креирати једна по једна или масовно. Можете их креирати ручно или их можете конфигурисати тако да се генеришу при аутоматизованим покретањима.

### <a name="manually-create-project-invoices-in-psa"></a>Ручно креирање фактура за пројекте у апликацији PSA

На страници са листом **Уговори о пројектима** можете посебно да креирате фактуре за пројекте за сваки уговор о пројекту или да креирате фактуре масовно за више уговора о пројектима.

Следите овај корак да бисте креирали фактуру за одређени уговор о пројекту.

- На страници листе **Уговори о пројектима** отворите уговор о пројекту, а затим изаберите **Креирај фактуру**.

    ![Креирање фактура за пројекат за одређени уговор о пројекту](media/CreateProjectInvoicesOneByOne.png)

    Фактура се генерише за све трансакције за изабрани уговор о пројекту који имају статус **Спремно за фактурисање**. Ове трансакције укључују време, трошкове, контролне тачке и предмете уговора засноване на производу.

Следите ове кораке да бисте креирали фактуре масовно.

1. На страници листе **Уговори о пројектима** изаберите један уговор или више уговора о пројектима за које морате креирати фактуру, а затим изаберите **Креирај фактуре за пројекте**.

    ![Масовно креирање фактура за пројекте](media/CreateProjectInvoicesBulk.png)

    Порука упозорења вас обавештава да можда постоји кашњење пре креирања фактура. Овај процес се такође приказује.

2. Изаберите **У реду** да бисте затворили поље поруке.

    Фактура се генерише за све трансакције за предмет уговора са статусом **Спремно за фактурисање**. Ове трансакције укључују време, трошкове, контролне тачке и предмете уговора засноване на производу.

3. Да бисте видели генерисане фактуре, идите на **Продаја** \> **Наплата** \> **Фактуре**. Видећете једну фактуру за сваки уговор о пројекту.

### <a name="set-up-automated-creation-of-project-invoices-in-psa"></a>Подешавање аутоматизованог креирања фактура за пројекте у апликацији PSA

Следите ове кораке да бисте конфигурисали аутоматско покретање фактура у апликацији PSA.

1. Идите на **Project Service** \> **Подешавања** \> **Групни послови**.
2. Креирајте групни посао и именујте га **PSA креирање фактура**. Име групног посла мора да садржи термин „Креирање фактура“.
3. У пољу **Врста посла** изаберите **Ниједна**. Подразумевано се опције **Дневна учесталост** и **Је активна** подешавају на **Да**.
4. Изаберите **Покрени ток посла**. У дијалогу **Проналажење записа** ћете видети три тока посла:

    - ProcessRunCaller
    - ProcessRunner
    - UpdateRoleUtilization

5. Изаберите **ProcessRunCaller**, а затим **Додај**.
6. У следећем дијалогу изаберите **У реду**. Ток посла **Хибернација** прати ток посла **Процес**.

    Можете изабрати и **ProcessRunner** у кораку 5. Након тога, када изаберете **У реду**, ток посла **Процес** ће бити праћен током посла **Хибернација**.

Токови посла **ProcessRunCaller** и **ProcessRunner** креирају фактуре. **ProcessRunCaller** позива **ProcessRunner**. **ProcessRunner** је ток посла који заправо креира фактуре. Он пролази кроз све предмете уговора за које се морају креирати фактуре и креира фактуре за те предмете. Да би одредио предмете уговора за које фактуре морају бити креиране, посао тражи датуме покретања фактурисања за предмете уговора. Ако предмети уговора који припадају једном уговору имају исти датум покретања фактурисања, трансакције се комбинују у једну фактуру која има две ставке фактуре. Ако не постоје трансакције за које треба креирати фактуре, посао прескаче креирање фактуре.

Након што се **ProcessRunner** покрене, он позива **ProcessRunCaller**, обезбеђује време завршетка и затвара се. **ProcessRunCaller** затим покреће тајмер који ће бити покренут током периода од 24 часа од одређеног времена завршетка. На крају тајмера **ProcessRunCaller** се затвара.

Посао групне обраде за креирање фактура је периодични посао. Ако се ова групна обрада покреће више пута, креира се више инстанци посла и изазивају грешке. Због тога би требало само једном да покренете групну обраду и требало би да је поново покренете само ако престане да ради.

> [!NOTE]
> Пакетно фактурисање у Project Service Automation покреће се само за предмете пројектних уговора који су конфигурисани распоредима фактура. Предмет уговора са начином наплате уз фиксну цену мора да има конфигурисане контролне тачке. Предмет уговора за пројекат са начином наплате времена и материјала треба да успостави распоред фактура на основу датума. Информације о постављању фреквенција фактурирања у контексту пројекта који се заснива на ставки понуде налазе се у [Понуде и ставке понуда](basic-quote-lines.md#invoice-schedule). Исто се односи и на предмет уговора заснован на пројекту.      
 
### <a name="edit-a-draft-psa-invoice"></a>Уређивање радне верзије PSA фактуре

Када креирате радну верзију фактуре за пројекат, све ненаплаћене продајне трансакције, које су креиране када су ставке времена и трошкова одобрене, преносе се на фактуру. Можете извршити следећа подешавања док је фактура још увек фази радне верзије:

- Избришите или уредите детаље ставке фактуре.
- Уредите и прилагодите количину и врсту наплате.
- У фактуру директно додајте време, трошак и накнаде као трансакције. Ову функцију можете користити ако је ставка фактуре мапирана у предмет уговора који дозвољава ове класе трансакција.

Изаберите **Потврди** да бисте потврдили фактуру. Радња потврде не може да се опозове. Када изаберете **Потврди**, систем подешава фактуру као само за читање и креира стварне вредности наплаћене продаје из сваког детаља ставке фактуре за сваку ставку фактуре. Ако детаљ ставке фактуре упућује на стварне вредности ненаплаћене продаје, систем такође сторнира стварну вредност ненаплаћене продаје. (Било који детаљ ставке фактуре који је креиран из ставке времена или трошкова упућује на стварну вредност ненаплаћене продаје.) Системи за интеграцију главне књиге могу користити ово сторнирање да би опозвали текући рад на пројекту у рачуноводствене сврхе.

### <a name="correct-a-confirmed-psa-invoice"></a>Исправљање потврђене PSA фактуре

Потврђене PSA фактуре се могу уређивати (исправљати). Када исправите потврђну фактуру, креира се нова радна верзија кориговане фактуре. Пошто је претпоставка да желите да сторнирате све трансакције и количине из оригиналне фактуре, ова коригована фактура укључује све трансакције из оригиналне фактуре, а све количине на њој су 0 (нула).

Ако неке трансакције не захтевају корекцију, можете их уклонити из радне верзије кориговане фактуре. Ако желите да сторнирате или опозовете само делимичну количину, поље **Количина** у детаљима ставке можете уредити. Ако отворите детаљ ставке фактуре, можете видети количину оригиналне фактуре. Затим можете да уредите количину тренутне фактуре тако да буде мања или већа од количине оригиналне фактуре.

Када потврдите кориговану фактуру, сторнира се оригинална стварна вредности наплаћене продаје и креира се нова стварна вредност наплаћене продаје. Ако је количина смањена, разлика ће довести до тога да се креира и нова стварна вредност ненаплаћене продаје. На пример, ако је оригинална наплаћена продаја била за осам сати, а детаљ ставке кориговане фактуре има мању количину од шест сати, PSA сторнира првобитну наплаћену ставку продаје и креира две нове стварне вредности:

- Стварна вредности наплаћене продаје за шест сати.
- Стварна вредности ненаплаћене продаје за преостала два сата. Ова трансакција може бити наплаћена касније или означена као ненаплатива, у зависности од преговора са клијентом.
