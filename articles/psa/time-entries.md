---
title: Креирање ставки времена
description: Ова тема пружа информације о томе како да креирате ставке времена.
author: rumant
manager: kfend
ms.service: dynamics-365-customerservice
ms.custom:
- dyn365-projectservice
ms.date: 05/20/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 878413a24baa340b745a045a6991a63a00851c8b
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4084063"
---
# <a name="create-time-entries"></a>Креирање ставки времена

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

У претходним верзијама апликације Dynamics 365 Project Service Automation, ставке времена су уношене једном недељно. У верзији 3 апликације Project Service Automation, уносе се свакодневно. Међутим, након што је креирано неколико ставки, можете их групно креирати или копирати.

## <a name="create-a-time-entry"></a>Креирање ставке времена

Следите ове кораке за креирање ставке времена.

1. На страници **Ставке времена** изаберите **Ново**.
2. У дијалог **Брзо креирање ставке времена** унесите трајање ставке у минутима, сатима или данима. Трајање мора да се унесе у неком од ових формата: *x* минута, *x* сати или *x* дана. Сати и дани такође могу да се уносе као децималне вредности, на пример *x.x* сати или *x.x* дана.
3. Изаберите врсту ставке времена и пројекат за који је уносите.
4. У пољу **Пројектни задатак** пронађите задатак за ову ставку.

    > [!NOTE]
    > Ако креирате ставку времена за задатак који није додељен кориснику, у пољу **Пројектни задатак** изаберите дугме **Претражи** , одаберите **Промени приказ** , а затим **Сви активни задаци пројекта** да бисте видели листу свих задатака.

5. Унесите опис, ако је потребан опис, а затим изаберите **Сачувај и затвори**.

Након што је ставка времена креирана и сачувана, можете је уредити у мрежи за ставке времена. Мрежа за ставке времена подржава два формата:

- Можете унети ставке времена у формату **hh:mm**. Овај формат се затим претвара у сате и децималне вредности.
- Можете директно унети сате и децималне вредности.

Имајте на уму да децималне вредности сата нису минути. Стога 1,5 сат представља 1 сат и 30 минута. Исто правило важи за децималне вредности дана. Један дан има 24 сата, па 0,5 дана представља 12 сати.

## <a name="bulk-create-time-entries"></a>Групно креирање ставки времена

Након креирања неколико ставки времена, можете их копирати да бисте групно креирали додатне ставке времена.

1. На страници **Ставке времена** изаберите **Копирај недељу**.
2. У групи поља **Из периода** у пољима **Датум почетка** и **Датум завршетка** дефинишите опсег датума из којег треба копирати ставке времена.
3. У групи поља **У период** , у оквиру поља **Датум почетка** , одредите датум за који ћете креирати ставке времена.
4. Изаберите **Копирај** да бисте креирали копију ставки времена која одговара дану у недељи који је наведен у групи поља **У период**. На пример, ставка времена за понедељак из прошле недеље се копира у понедељак оне седмице која је наведена у групи поља **У период**.

## <a name="import-data-for-time-entries"></a>Увоз података за ставке времена

Можете да увезете податке из резервација и задатака за пројекте. Када увезете податке, можете одредити опсег датума резервација за увоз, а затим експлицитно одабрати резервације које би требало да буду креиране као ставке времена **Радна верзија**.

## <a name="group-by-sort-search-and-filter-capabilities"></a>Могућности груписања према, сортирања, претраге и филтрирања

Можете груписати и филтрирати ставке времена према димензијама које су наведене у колонама. У пољу **Групирај према** одаберите димензију за филтрирање ставки времена. Такође можете сортирати записе ставки времена растућим или опадајућим редоследом користећи стрелицу за сортирање у називима колона. Поред тога, ставке можете приказати или сакрити тако што ћете кликнути на дугме **Филтер** у називу колоне, а затим у пољу **Претрага** унети текст који треба да се користи за претрагу ставки времена према називу пројекта, пројектном задатку, ставци времена или ресурсу.
