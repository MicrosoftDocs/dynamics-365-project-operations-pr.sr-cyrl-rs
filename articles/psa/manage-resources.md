---
title: Управљање ресурсима
description: Ова тема пружа информације о томе како можете да управљате ресурсима.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 05/13/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 548595e3951f824e1c79a641d3f336e381fcaaf9
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: sr-Cyrl-RS
ms.lasthandoff: 10/28/2020
ms.locfileid: "4132351"
---
# <a name="manage-resources"></a>Управљање ресурсима

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Dynamics 365 Project Service Automation укључује контролну таблу менаџера ресурса која пружа визуелни преглед потражње и укупне искоришћености ресурса у целој организацији. Можете користити графиконе на овој контролној табли да бисте визуализовали следеће информације:

- **Потражња за ресурсима** - Графикон **Активни захтеви за ресурсе** приказује ресурсе који су прослеђени. Ресурси се обједињују по улози или пројекту.
- **Непрослеђена потражња за ресурсима** - Графикон **Недодељена потражња за ресурсима** приказује све потребе за ресурсима које нису прослеђене. То помаже менаџерима ресурса да погледају потражњу која није чврста и која може бити прослеђена путем захтева за ресурсе.
- **Наплатива укупна искоришћеност током прошле седмице** - Графикон **Укупна искоришћеност према улози** приказује проценат стварне укупне искоришћености према улогама у организацији у односу на циљану наплативу укупну искоришћеност по улози.

    > [!NOTE]
    > Да би графикон **Укупна искоришћеност према улози** био доступан, креирајте посао који покреће ток посла UpdateRoleUtilization. Овај периодичан посао се покреће сваких седам дана како би се израчунала наплатива укупна искоришћеност за претходних седам дана. Резултати се обједињују по улогама.

## <a name="manage-project-team-members"></a>Управљање члановима пројектног тима

Менаџери пројеката могу користити контролну таблу за управитеље ресурсима за управљање ресурсима на пројектима. На пример, могу да додају члана тима директно у пројекат и резервишу члана тима да испуне потребе за ресурсима које је евидентирао генерички ресурс.

### <a name="add-a-team-member-directly-to-a-project"></a>Додавање члана тима директно у пројекат

Да бисте директно додали члана тима у пројекат, на страници **Пројекти**, на картици **Тим** одаберите **Нови**. Појавиће се дијалог **Брзо креирање члана пројектног тима**. У овом дијалогу можете извршити ове задатке:

- **Резервисање именованог ресурса** - У пољу **Ресурса који може да се резервише** одаберите име ресурса. Затим изаберите улогу, подесите период и изаберите начин додељивања. Именовани ресурс који сте одабрали додаје се пројекту употребом одабраног начина доделе и календара ресурса.
- **Додавање генеричког ресурса** - Оставите поље **Ресурс који може да се резервише** празно, а затим одаберите улогу, подесите период и изаберите жељени начин додељивања. У тим се додаје генерички ресурс као чувар места који садржи образац потражње који се користи за резервисање именованих ресурса за тим. Захтев се поставља према календару пројекта.
- **Додавање именованог ресурса у тим без трошења капацитета ресурса** - У пољу **Ресурс који може да се резервише** одаберите ресурс. Затим изаберите период и изаберите **Ниједан** као начин додељивања. Ресурс се додаје у тим, али капацитет ресурса се не троши резервацијом.

### <a name="book-a-team-member-to-fulfill-resource-requirements-for-a-generic-resource"></a>Резервисање члана тима ради испуњавања потребе за генеричким ресурсом

У апликацији PSA можете да резервишете генерички ресурс за пројектни тим и можете да одредите улогу, потребни капацитет и како се тај капацитет дистрибуира. У оквиру потребе за ресурсом можете да наведете атрибуте који су повезани са генеричким ресурсом. Ови атрибути укључују тражене вештине, жељену организациону јединицу и жељене ресурсе.

Следите ове кораке да бисте навели потребне вештине генеричког ресурса за програмера.

1. На страници **Пројекти** на картици **Тим** одаберите **Нови** да резервишете генерички ресурс.

    ![Генерички ресурс резервисан за тим](media/Resource-Management-image9.png)

2. У приказу **Сви чланови тима**, у колони **Потреба за ресурсом** изаберите везу да додате потребне вештине за генерички ресурс.

    ![Веза захтева](media/Resource-Management-image10.png)

3. На страници **Потреба за ресурсом** која се појављује у мрежи **Вештине** одаберите три тачке (**...**), а затим изаберите **Додај нову карактеристику захтева** да додате потребне вештине за програмера.

    ![Команда за додавање нове карактеристике захтева](media/Resource-Management-image11.png)

4. У дијалогу **Брзо креирање карактеристике захтева** који се појављује, у пољу **Карактеристике** одаберите жељену вештину. Затим, у пољу **Вредност оцене** одаберите ниво стручности за ову вештину. Коначно у пољу **Потреба за ресурсом** подесите потребу да бисте обезбедили ресурсе из организационих јединица или чак именованих ресурса. Када завршите, изаберите **Сачувај**.

    ![Дијалог за брзо креирање карактеристика захтева](media/Resource-Management-image12.png)

5. На страници **Потреба за ресурсом** изаберите **Резервиши** да бисте испунили потребу за ресурсом.

    ![Дугме за резервисање на страници Потреба за ресурсом](media/Resource-Management-image13.png)

    Такође можете одабрати генерички ресурс у мрежи **Сви чланови тима**, а затим изабрати **Резервиши**.

    ![Дугме за резервацију изнад мреже Сви чланови тима](media/Resource-Management-image14.png)

    > [!NOTE]
    > У овом примеру, постоји 40 захтеваних сати, али нема стварно резервираних сати, јер генерички ресурси немају резервације. Уз то, нема додељених сати, јер је генерички ресурс додат директно у тим. Није додат додељивањем задатка.

    На страници **Помоћник за заказивање** можете филтрирати доступне ресурсе према потребама које су наведене у потреби за ресурсом. Ресурси су сортирани према параметрима сортирања који су наведени на табели распореда.

    ![Страница Помоћник за заказивање](media/Resource-Management-image15.png)

    Ево неколико филтера који се често користе:

    - **Карактеристике уз оцену** - Филтрирајте по вештинама, цертификацијама и другим квалитетима ресурса, поред оцена стручности.
    - **Улоге** - Филтрирајте према подразумеваним улогама које су додељене ресурсима који могу да се резервишу.
    - **Организационе јединице** - Филтрирајте ресурсе који могу да се резервишу према организационим јединицама којима су додељени.

6. Ако нисте задовољни резултатима иницијалне претраге захтева, можете променити критеријуме филтрирања. Проширите окно **Приказ филтера** са леве стране, а затим изаберите **Претражи** да бисте пронашли додатне ресурсе.

    ![Окно са приказом филтера](media/Resource-Management-image16.png)

7. Да бисте променили начин сортирања резултата, изаберите **Сортирај**.

    ![Команда за сортирање](media/Resource-Management-image17.png)

8. Одаберите ресурсе у складу са потражњом која је наведена у захтеву, као што је назначено у врху мреже. Можете избрисати избор ћелија у мрежи и оставити отворен капацитет ресурса. Само један ресурс може бити изабран као резервисан у одређеном тренутку.

9. Изаберите **Резервиши** да резервишете изабрани ресурс и оставите табелу распореда отворену, тако да можете да изаберете додатне ресурсе. Или одаберите **Резервиши и изађи** да резервишете изабрани ресурс и затворите табелу распореда.

    ![Ресурс за резервацију](media/Resource-Management-image19.png)

    Добијате обавештење о резервисаним сатима. Показатељи потражње показују колико је захтев за резервацију испуњен и колико још остаје. Такође можете видети колико је потрошен капацитета одабраног ресурса. Изаберите **Прошири** да бисте видели више детаља о резервацијама ресурса.

9. Вратите се на приказ **Сви чланови тима**. У мрежи можете да приметите да је генерички ресурс замењен именованим ресурсом и да је 40 сати наведено као резервирано за тај ресурс.

    ![Мрежа Ажурирани сви чланови тима](media/Resource-Management-image20.png)

    > [!NOTE]
    > Нису приказани додељени сати јер су резервисани директно у тиму. Нису резервисани коришћењем додела задатка.

## <a name="assign-generic-resources-to-tasks-and-generate-resource-requirements"></a>Додељивање генеричких ресурса задацима и генерисање потреба за ресурсима

У апликацији PSA можете да креирате задатке и да им онда доделите генеричке ресурсе. На овај начин, потражња за ресурсима може бити представљена чуварима места док процењује свој распоред и финансијске бројке. Затим можете да генеришете потребе за генеричким ресурсима и испуните их.

1. На страници **Пројекти** на картици **Распоред** одаберите **Додај** да креирате задатак.

    ![Креиран је нови задатак](media/Resource-Management-image21.png)

2. У пољу **Ресурси** изаберите симбол **бирача ресурса**. Појављује се бирач ресурса и показује постојеће чланове тима за пројекат.

    ![Бирач ресурса](media/Resource-Management-image22.png)

3. Унесите име новог генеричког ресурса, а затим изаберите **Креирај**.

    ![Унето је име новог генеричког ресурса](media/Resource-Management-image23.png)

4. У дијалогу **Брзо креирање члана пројектног тима** који се појављује, у пољу **Улога** одаберите улогу генеричког ресурса. У пољу **Јединица за обезбеђивање ресурса** изаберите организациону јединицу за генерички ресурс. Затим изаберите **Сачувај**.

    ![Дијалог за брзо креирање члана пројектног тима](media/Resource-Management-image24.png)

    Генерички члан тима је сада додељен задатку.

    ![Генерички члан тима је додељен задатку](media/Resource-Management-image25.png)

    На картици **Тим** видећете новог генеричког члана тима. Имајте на уму да има само додељене сате. Ови часови су збир свих задатака који су додељени генеричком члану тима. Генерички члан тима још увек нема захтеване сате нити потребу за ресурсом.

    ![Генерички члан тима на картици Тим](media/Resource-Management-image26.png)

5. Сада можете доделити генеричког члана тима другим задацима помоћу бирача ресурса.

    ![Генерички члан тима у бирачу ресурса](media/Resource-Management-image27.png)

    Када завршите са додељивањем генеричког ресурса задацима, можете да генеришете потребу за генеричким ресурсом.

5. На картици **Тим** изаберите генерички ресурс, а затим изаберите **Генериши захтев**.

    ![Команда за генерисање захтева](media/Resource-Management-image28.png)

    Када се захтев генерише, члан генеричког тима ће имати захтеване сате и везу ка потреби за ресурсом.

    ![Веза ка потреби за ресурсом](media/Resource-Management-image29.png)

    Када резервишете именовани ресурс, генерички ресурс се уклања из тима и замењује именованим ресурсом.

    ![Генерички ресурс је замењен именованим ресурсом](media/Resource-Management-image30.png)

    На картици **Распоред** се доделе генеричким ресурсима уклањају и замењују именованим ресурсом.

    ![Доделе генеричким ресурсима су замењене именованим ресурсом на картици Распоред](media/Resource-Management-image31.png)

    > [!NOTE]
    > Ово понашање се дешава само када је именовани ресурс у потпуности резервисан за потребу за генеричким ресурсом. Када именовани ресурс делимично замењује потребу за генеричким ресурсом или више именованих ресурса замењује потребу за генеричким ресурсима, генерички ресурс остаје додељен задатку.

    На следећој илустрацији, задатак од 80 сати је планиран за период од пет дана (16 сати дневно током пет дана) и додељен је генеричком ресурсу који се зове **Функционални**.

    ![Осамдесетчасовни задатак за пет дана је додељен функционалном генеричком извору](media/Resource-Management-image32.png)

    Када генеришете захтев, он је за 80 сати током петодневног периода.

    ![Захтев је генерисан за 80 сати током пет дана](media/Resource-Management-image33.png)

    Будући да доступни ресурси раде само осам сати дневно, потребна су два ресурса да би се испунио захтев.

    ![Други ресурс](media/Resource-Management-image35.png)

    На картици **Тим** сада можете видети да генерички ресурс нема захтеване сате, али додељени сати се и даље појављују заједно са два именована ресурса која чине испуњење.

    ![Два именована ресурса на картици Тим](media/Resource-Management-image36.png)

    На картици **Распоред** генерички ресурс остаје додељен задатку.

    ![Генерички ресурси на картици Распоред](media/Resource-Management-image37.png)

PSA не додељује оба ресурса задатку, јер би таквим понашањем настао мање предвидљив распоред. У овом једноставном примеру лако је подједнако поделити сате на два ресурса. Међутим, у сложенијим сценаријима који укључују више задатака и више ресурса, PSA би морао да претпостави како треба да распореди резервације које су примљене за више ресурса у више задатака.

Стога је у тим сценаријима руководилац пројекта одговоран за рашчлањивање више резервација и њихово додељивање према потреби. Да би доделио резервације, менаџер пројекта додељује задатке из генеричких ресурса именованим ресурсима и затим користи приказ **Усаглашеност** да би осигурао да додела функционише са резервацијама.

### <a name="edit-a-resource-requirement"></a>Уређивање потребе за ресурсом

Након што креира потребу за ресурсом, менаџер пројекта или менаџер ресурса можда ће желети да измени детаље како би прецизирао критеријуме за претрагу када се користи табела распореда. Да бисте уредили потребу за ресурсом, следите ове кораке.

1. На страници **Пројекти** на картици **Тим** одаберите везу ка било ком захтеву за генерички ресурс.
2. На страници **Потреба за ресурсом** која се појављује можете ажурирати неколико атрибута. У наставку су наведени неки примери:

    - Име
    - Од датума
    - До датума
    - Трајање
    - Тип ресурса

На страници **Потреба за ресурсом** менаџер пројекта или менаџер ресурса такође може дефинисати следеће информације:

- Вештине
- Улоге
- Жељене поставке ресурса
- Жељену организациону јединицу

### <a name="update-resource-bookings-after-they-are-booked-on-a-project"></a>Ажурирање резервација ресурса након њиховог резервисања за пројекат

Након што додате генерички или именовани ресурс у пројектни тим, можете променити резервације ресурса.

1. На страници **Пројекти** на картици **Тим** одаберите члана тима, а затим изаберите **Одржавање резервација**.

    ![Табела распореда се отвара за изабраног члана тима](media/Resource-Management-image40.png)

    Појављује се табела распореда и приказује резервације члана пројектног тима. Проширите евиденцију члана тима да бисте видели сате који су резервисани за овај пројекат и друге пројекте који троше капацитет члана тима.

2. Изаберите и превуците резервацију да бисте је проширили или скратили. Појавиће се дијалог **Креирање резервације ресурса** који вам омогућава да подесите резервацију.

    ![Дијалог за креирање резервације ресурса](media/Resource-Management-image41.png)

3. Кликните десним тастером миша на резервацију. Затим можете да користите мени са пречицама да бисте довршили следеће радње:

    - Промените статус резервације.
    - Уредите резервацију.
    - Замените ресурс у пројектном тиму.

### <a name="change-the-booking-status"></a>Промена статуса резервације

Можете променити било који подразумевани или прилагођени статус резервације.

![Команда за промену статуса](media/Resource-Management-image42.png)

Следећи статуси су уврштени у PSA:

- **Отказан** - Овај статус отказује резервацију ресурса и ослобађа капацитет ресурса.
- **Фиксна резервација** - Овај статус троши капацитет ресурса. Резервација обично има овај статус када се отворите **Одржавање резервација** на мрежи **Сви чланови тима** на страници **Пројекти**.
- **Условна резервација** - Овај статус додаје ресурс у тим, али не троши његов капацитет. Указује да је ресурс резервисан за потенцијални рад, али још увек има капацитет ако је потребан на другим пословима. С обзиром на укупну доступност ресурса, условне резервације имају другачији статус од фиксних резервација.
- **Предложен** - Овај статус представља предлог менаџера ресурса или менаџера пројеката за ресурс. Предлози не троше капацитет ресурса и ресурс се не додаје пројектном тиму. Да би резервација ресурса за тим била фиксна, менаџер пројекта мора прихватити предлог.

### <a name="submit-resource-requests"></a>Проследите захтеве за ресурсе

Захтеви за ресурсе користе се да пренесу потражњу (потребе за ресурсима) која мора бити испуњена од стране менаџера ресурса. За генерички ресурс који је већ у тиму можете директно да проследите захтев за ресурс. Захтев за ресурс може се испунити на два начина:

- Менаџер ресурса директно испуњава захтев. У овом случају, генерички ресурс замењује фиксна резервација која има именовани ресурс.
- Менаџер ресурса предлаже ресурс менаџеру пројеката, а менаџер пројекта одобрава или одбацује предложени ресурс.

#### <a name="direct-fulfillment-of-resource-requests"></a>Директно испуњавање захтева за ресурсе

Када се генерише потреба за ресурсом, пројектни менаџер може да проследи захтев за генерички ресурс ако изабере ресурс, а затим опцију **Проследи захтев**.

![Дугме Проследи захтев](media/Resource-Management-image45.png)

Коментари о ресурсу могу се доставити менаџеру ресурса који испуњава захтев. Након прослеђивања захтева, поље **Статус** за члана тима се мења у **Прослеђен**.

![Уношење опционалних коментара](media/Resource-Management-image46.png)

Када менаџер ресурса испуни захтев, генеричког члана тима замењује именовани ресурс у мрежи **Сви чланови тима**.

![Генерички члан тима замењен је именованим ресурсом у мрежи Сви чланови тима](media/Resource-Management-image47.png)

#### <a name="use-a-resource-proposal-for-resource-requests"></a>Коришћење предлога ресурса за захтеве за ресурсе

Уместо да директно резервише ресурс у захтеву за ресурсе, менаџер ресурса може да предложи ресурс менаџеру пројеката. Менаџер ресурса могао би користити ову опцију када није доступно тачно подударање са потребама. Када менаџер ресурса предложи ресурс, менаџер пројеката види да је поље **Статус** за генеричког члана тима промењено у **Захтева преглед**.

![Статус генеричког члана тима промењен је у Захтева преглед](media/Resource-Management-image48.png)

Да бисте прегледали предложени ресурс заједно са визуелизацијом ефекта резервације предлога, двапут кликните на члана тима који има статус **Захтева преглед**. Затим изаберите картицу **Предложени ресурси**.

![Картица Предложени ресурси](media/Resource-Management-image49.png)

Изаберите **Прихвати све предлоге** да прихвате све предложене ресурсе или **Одбаците све предлоге** да их одбаците. Ако прихватите предложене ресурсе, они се фиксно резервишу за пројекат као чланови тима и замењују генеричке ресурсе.

> [!NOTE]
> Морате или прихватити или одбацити све предложене ресурсе. Не можете их делимично прихватити ни одбацити.

### <a name="substitute-a-resource-on-the-project-team"></a>Замена ресурса у пројектном тиму

Понекад менаџер пројекта мора заменити резервисаног члана тима за пројекат.

1. На страници **Пројекти** на картици **Тим** одаберите ресурс коме је потребна замена, а затим изаберите **Одржавање резервација**.
2. Проширите ресурс за преглед пројеката којима је додељен.

    ![Ресурс је проширен ради приказа додељених пројеката](media/Resource-Management-image50.png)

3. Кликните десним тастером миша на пројекат, а затим изаберите **Замена ресурса**.
4. Ако знате ресурс који желите заменити тренутним ресурсом, одаберите или унесите име, а затим изаберите **Поново додели**.

    ![Одређивање заменског ресурса](media/Resource-Management-image51.png)

    Алтернативно, следите ове кораке да бисте потражили ресурс:

    1. Изаберите **Проналажење замене**.

        ![Тражење заменског ресурса](media/Resource-Management-image52.png)

        Помоћник за заказивање приказује листу доступних замена. У помоћнику за заказивање можете додатно филтрирати доступне ресурсе да бисте пронашли одговарајућу замену.

        ![Листа доступних замена](media/Resource-Management-image53.png)

    2. Да бисте заменили ресурс, одаберите ресурс који желите, а затим изаберите **Замени**.

        ![Изабран је заменски ресурс](media/Resource-Management-image54.png)

    Резервације и доделе замењују се новим ресурсом.

    ![Резервације и доделе замењују се новим ресурсом](media/Resource-Management-image55.png)

## <a name="reconcile-team-member-bookings-and-assignments"></a>Усаглашавање резервација и додела чланова тима

За чланове тима, резервације и доделе су лабаво повезани. Другим речима, ресурси могу имати доделе, али не и резервације или могу имати резервације, али не и доделе. У идеалном случају, резервације и доделе треба да се ускладе тако да ресурси имају потребан капацитет да изврше додељене задатке. Међутим, резервације се могу заснивати на доступности, а временски распоред задатака може се мењати током пројекта. Стога, лабава повезаност резервација и додела пружа флексибилност.

PSA има картицу **Усаглашеност** која омогућава менаџерима пројеката да усагласе резервације чланова тима и њихове доделе за пројектне тимове.

![Картица Усаглашеност](media/Resource-Management-image56.png)

Картица **Усаглашеност** приказује резервације и доделе све до нивоа доделе појединачног задатка за сваког члана тима. Приказује сате у ћелијама који представљају временске периоде, од месеци, па све до дана.

Картица такође приказује укупни нето износ пројекта, заједно са колоном за укупну вредност.

Картица за сваки ресурс израчунава разлику између резервација члана тима и укупног броја додељених задатака члана тима. У идеалном случају, та разлика би требало да буде 0 (нула). Другим речима, не би требало да постоји разлика између резервација и додела. Разлике су обојене и засенчене како би се скренула пажња на две појаве:

- **Недостатак резервација** - Недостатак резервација настаје када ресурс има више додела него резервација. Будући да овај капацитет није резервисан, менаџер пројекта може да коригује ту појаву проширивањем резервација ресурса како би покрио дефицит.
- **Прекомерне резервације** – Прекомерна резервација настаје када је ресурс резервисан за пројекат, али није додељен задацима. Та појава може бити прихватљива у случајевима када је ресурс резервисан за пројекат пре доделе задатка. Међутим, у другим случајевима се не планира додељивање ресурса задацима. У тим случајевима, менаџер пројекта треба да размотрити отказивање резервација ресурса, тако да се капацитет може користити за други пројекат.

У неким случајевима, када прегледате време на вишем нивоу од нивоа дана (на пример, на месечном нивоу), можда ћете видети укупну разлику која је нула за неки ресурс (другим речима, резервације = доделе). Међутим, ако прегледате време на нивоу недеље, можда ћете видети да постоје доделе од нула сати и резервације од 40 сати у првој недељи, али доделе од 40 сати и резервације од нула сати у другој недељи. Све у свему, резервације и доделе се усклађују, али се разликују од једне до друге недеље.

Када прегледате време на вишим нивоима, ћелије на картици **Усаглашеност** имају индикатор који ће вас обавестити да постоје разлике на нижим нивоима. Дуплим кликом на ћелију можете да је повећате како бисте видели разлику. Затим можете да кликните десним тастером миша да бисте је умањили. Ако одаберете ресурс, а затим користите контролу **Следећа разлика** на траци са алаткама мреже, можете прећи на следећу разлику између резервација и додела за тај ресурс. Затим можете да користите контролу **Претходна разлика** за повратак. Такође можете искључити индикатор разлике и понашање у навигацији у делу **Подешавања**.

![Индикатор разлике](media/Resource-Management-image57.png)

Ако имате доделе задатака за ресурс, али нема резервација, на страници **Пројекти** на картици **Усаглашеност** изаберите недостатак резервација, а затим **Продужи резервацију**. Појављује се дијалог **Продужење резервације** и приказује резервацију која је потребна да се реши проблем са недостатком ресурса. Такође показује постојеће резервације ресурса за све пројекте или друге ентитете који се могу заказивати. Ако изаберете **У реду** да бисте креирали резервацију за ресурс, без обзира на доступност тог ресурса, можете проузроковати прекомерну резервацију.

![Дијалог Продужење резервације](media/Resource-Management-image58.png)

Менаџер пројекта или менаџер ресурса тада може да користи табелу распореда како би управљао било којом ситуацијом у којој је ресурс прекомерно резервисан у односу на његов капацитет.
