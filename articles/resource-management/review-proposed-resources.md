---
title: Преглед предложених ресурса
description: Ова тема пружа информације о томе како предложите ресурсе за пројекте.
author: ruhercul
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: ruhercul
ms.dyn365.ops.version: ''
ms.search.validFrom: 2020-10-01
ms.openlocfilehash: ad5cbdeb5fe05e6115eb024833a8d58b626ea4c9
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4083939"
---
# <a name="review-proposed-resources"></a>Преглед предложених ресурса

_**Односи се на:** Project Operations за ресурс/сценарије који нису засновани на залихама, лагану примену – од погодбе до профактуре_

Менаџери ресурса могу да предложе ресурс менаџеру пројеката коришћењем захтева за ресурс.

1. Из мреже захтева или самог захтева изаберите **Пронађи ресурсе**.
2. На страници **Помоћник за заказивање** изаберите ресурс, а затим у окну **Креирање резервације ресурса** , у пољу **Статус резервације** , изаберите **Резервиши**.

Долази до следећих измена статуса:

- На страници **Помоћник за заказивање** индикатори статуса се ажурирају како би указали да је резервација предложена, а да ресурс није фиксно резервисан.
- У захтеву за ресурс се статус мења у **Захтева преглед**.
- На картици **Тим** у оквиру пројекта, вредност генеричког члана тима **Статус захтева** се мења у **Захтева преглед**.

Менаџер пројекта може предлог прихватити или одбацити.

Када менаџери ресурса обрађују захтеве за ресурсе, могу користити било који од следећих приступа:

- Могу да предлажу више ресурса да би задовољили потражњу ако није доступан ниједан ресурс за испуњавање захтеваних сати. Предложени сати се затим деле на више ресурса који могу да задовоље захтеване сате. У овом сценарију, сати се не могу преклапати.
- Могу да предлажу мање ресурса него што је потребно. У овом сценарију, капацитет предложеног ресурса је мањи од захтеваних сати које је навео подносилац захтева. Стога, када подносилац захтева прихвати предложене ресурсе, креира се потреба за неиспуњеним ресурсом да би се евидентирала преостала потражња.
- Могу да резервишу више ресурса да би задовољили потражњу ако није доступан ниједан ресурс за обављање посла.
- Могу да резервишу мање ресурса него што је потребно. У овом сценарију, број резервисаних сати је мањи од броја захтеваних сати. Систем вас упућује да предложите ресурсе уместо резервација, тако да подносилац захтева може да провери и прати преосталу потражњу.

## <a name="billable-utilization"></a>Наплатива укупна искоришћеност

Ресурси могу имати циљану наплативу укупну искоришћеност. Она је дефинисана као атрибут подразумеване улоге ресурса или је подешена у запису појединачног ресурса који се може резервисати. Израчунавање укупне искоришћености темељи се на стварним сатима које су ресурси пријавили коришћењем одобрених ставки времена.

Следеће формуле се користе за израчунавање укупне искоришћености:

- Наплатива укупна искоришћеност = наплативи стварни сати ÷ капацитет ресурса
- Ненаплатива укупна искоришћеност = Стварно време са ID-ом врсте наплате = Ненаплативо, допунско или недоступно ÷ Капацитет ресурса
- Интерно = Стварно време без продајног уговора ÷ Капацитет ресурса
- Капацитет ресурса = Радно време ресурса – Ван канцеларије – Нерадни дани

Можете пронаћи приказ **Укупна искоришћеност ресурса** у окну **Ресурси**.

Свака ћелија у мрежи представља проценат наплативе укупне искоришћености ресурса у неком периоду, као што је дан, недеља или месец. Следеће формуле се користе за бојење ћелија:

- **Зелена:** Наплатива укупна искоришћеност \>= циљна укупна искоришћеност ресурса
- **Жута:** циљна укупна искоришћеност – 20 \<= наплатива укупна искоришћеност \< циљна укупна искоришћеност
- **Црвена:** наплатива укупна искоришћеност \< циљна укупна искоришћеност – 20

Због тога што је приказ **Укупна искоришћеност ресурса** заснована на табли распореда, за филтрирање резултата можете користити могућности филтрирања табле распореда.

Мрежа захтева да подесите циљну укупну искоришћеност за улогу или појединачни ресурс. Да бисте то подесили, идите на ставку **Ресурси** \> **Улоге ресурса**.

Уз то, сваком ресурсу који се може резервисати мора се доделити подразумевана улога. Идите на **Ресурси** \> **Ресурси**. На картици **Project Service** потврдите да је дефинисана улога ресурса и да је поље **Је подразумевано** за ту улогу подешено на **Да**. Ако **Је подразумевано = Не** , можете додати додатне улоге. Улога где **Је подразумевано = Да** користи се за процену укупне искоришћености ресурса у односу на циљну искоришћеност за ту улогу.

На картици **Project Service** можете подесити и појединачну циљну укупну искоришћеност за ресурс. Калкулација укупне искоришћености затим користи ту циљну укупну искоришћеност за процену циља ресурса уместо циља подразумеване улоге ресурса.

Укупна искоришћеност је приказана за ресурс само ако је тај ресурс одобрио наплативо време током периода који је приказан на мрежи.

## <a name="resource-availability"></a>Доступности ресурса

Од пресудног је значаја да менаџери ресурса могу да прегледају доступност ресурса и ажурирају резервације. У неким случајевима, не постоји формална потражња (захтев за ресурс), али менаџер ресурса мора да одговори на непланирану потражњу која долази преко канала попут е-поште, телефонског позива или тренутне поруке. Менаџери ресурса користе таблу распореда за ажурирање ресурса и резервација.

Радно време ресурса користи се као основа за израчунавање доступности ресурса. Резервације ресурса троше капацитет ресурса.

Табела распореда користи боје и сенчења да би приказала резервације, доступност и пребукираност, као и статус резервација. Поставка у подешавањима табеле распореда омогућава вам да прикажете легенду.

Ако се стрелица усмерена удесно појави поред појединачног ресурса који се може резервисати у табели распореда, ресурс се може проширити и показати детаље посла за који је ресурс резервисан.

Пошто Dynamics 365 Project Operations користи Universal Resource Scheduling механизам, ако сте инсталирали и Dynamics 365 Field Service, можете прегледати детаље о резервацијама ресурса за пројекте, радним налозима и било којим другим ентитетима за које сте проширили заказивање.

Да бисте видели више детаља о појединачном ресору, кликните десним тастером миша на ресурс да бисте отворили картицу ресурса.

