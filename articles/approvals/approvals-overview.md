---
title: Преглед одобрења
description: Ова тема пружа информације о раду са одобрењима у услузи Project Operations.
author: stsporen
manager: Annbe
ms.date: 10/05/2020
ms.topic: article
ms.service: dynamics-365-customerservice
ms.reviewer: kfend
ms.author: stsporen
ms.openlocfilehash: 37994422e9146765076fdbb77f5c763b4f1d0802
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4083832"
---
# <a name="approvals-overview"></a>Преглед одобрења

_**Односи се на:** Project Operations за ресурс/сценарије који нису засновани на залихама, лагану примену – од погодбе до профактуре_

Прослеђивања времена и трошкова се крећу кроз ток посла одобравања. Након одобравања ставки, трансакције се евидентирају у стварности или се у распореду резервише време.

## <a name="approvals-workflow"></a>Ток посла одобрења
Када креирате и пошаљете ставку времена или трошкова, креира се ставка за одобрење. Давалац одобрења пројекта или ваш менаџер прегледају и одобравају вашу ставку. Ако се ставка односи на пројекат, када се одобри, креираће се стварни подаци. То омогућава праћење трошкова и обрачуна. 

## <a name="approve-an-entry"></a>Одобравање ставке
Образац **Одобрења** вам омогућава да се пребацујете између различитих приказа како бисте могли да видите различите врсте одобрења.
  
1. Идите на образац **Одобрења** и изаберите **Трошкови** , **Време** или **Опозиви**.
2. Прегледајте свако одобрење и изаберите она која желите да одобрите.
3. Изаберите **Одобри** да бисте одобрили изабране ставке.
Систем ће обрадити ове ставке и креирати стварне податке или резервацију.

## <a name="reject-an-entry"></a>Одбијање ставке
Као давалац одобрења за пројекат, можда ћете морати да вратите ставку кориснику ради исправке.
  
1. Идите на образац **Одобрења** и изаберите ставку коју желите да одбаците. 
2. Изаберите **Одбаци**.
3. Опционално – Додајте коментар у дијалогу **Коментари одбијања** да обавестите корисника зашто се ставка одбија.
4. Изаберите **У реду**. Ставка ће бити враћена кориснику.
  
## <a name="recall-entries"></a>Опозив ставки
У неком тренутку, можда ћете морати да опозовете прослеђену ставку. Ако ставка није одобрена, одмах ће се вратити. Одобрена ставка, међутим, може да има материјални утицај. Давалац одобрења за пројекат је дужан да одобри опозив како би се поништила трансакција у стварним подацима.

## <a name="specify-project-approvers"></a>Навођење давалаца одобрења за пројекат
Сваки пројекат има одређени број чланова пројектног тима. Можете одредити који чланови тима су такође и даваоци одобрења за пројекат.

1. Идите на образац **Пројекти** и отворите пројекат са листе.
2. На картици **Тим** изаберите члана тима који ће бити давалац одобрења за пројекат, а затим изаберите **Уреди**.
3. Подесите поље **Давалац одобрења за пројекат** на **Да**.
4. Изаберите ставку **Сачувај**.
5. Поновите кораке 2-4 да бисте додали додатне даваоце одобрења за пројекат.

## <a name="configure-the-users-manager"></a>Конфигуришите менаџера корисника

1. Идите на **Подешавања** > **Безбедност** > **Корисници**.
2. Изаберите корисника којем додељујете менаџера, а затим у области **Информације о организацији** изаберите менаџера са листе. 
3. Изаберите ставку **Сачувај**.


