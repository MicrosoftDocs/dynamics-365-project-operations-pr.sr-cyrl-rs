---
title: Поновно осмишљени извештаји о трошковима
description: Ова тема објашњава редизајнирано и прерађено искуство за унос извештаја о трошковима.
author: suvaidya
manager: AnnBe
ms.date: 03/26/2021
ms.topic: article
ms.prod: ''
ms.service: project-operations
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: suvaidya
ms.search.validFrom: ''
ms.dyn365.ops.version: ''
ms.openlocfilehash: 79e6a407689813f8c87fdffba0cda84df10d3b83
ms.sourcegitcommit: 46726e5c8c994735c1e570e08d6ed8f9c9341319
ms.translationtype: HT
ms.contentlocale: sr-Cyrl-RS
ms.lasthandoff: 03/26/2021
ms.locfileid: "5717713"
---
# <a name="expense-reports-reimagined"></a>Поновно осмишљени извештаји о трошковима

Унос извештаја о трошковима редизајниран је како би се поједноставио поступак и смањило време потребно за попуну извештаја. Ево главних компоненти новог искуства са трошковима:

- Нови радни простор за управљање трошковима који вам омогућава приступ трошковима вашег делегата.
- Ново искуство подударања признаница како би се боље приказале признанице на нивоу заглавља и поједноставио поступак повезивања рачуна са ставкама трошкова.
- Нова мрежа само за читање која вам омогућава да видите много више ставки трошкова и додатне колоне података. Сада можете видети све раздвојене и подељене ставке, заједно са надређеним трошковима.
- Поједностављено окно за уређивање трошкова.
- Редизајниране поруке о грешкама, упозорењима и смерницама како би се обезбедио тачан контекст и разумевање проблема и како се то може решити. Уклонили смо неколико порука које су се појављивале пре него што су корисници могли да изврше своје задатке и реше проблеме.
- Нова страница за навођење обавезних поља, опционалних поља и поља која не би требало да буду укључена. Ова страница помаже у смањењу броја поља која се морају поставити.
- Нови изглед и утисак за извештаје о трошковима, тако да извештаји више не изгледају као да су дизајнирани за рачуновође.

Да бисте укључили ново искуство, користите радни простор **Управљање функцијама** да бисте укључили функцију **Поновно осмишљени извештаји о трошковима**. Када укључите ову функцију, дешавају се следеће радње:

- Постојећи радни простор за трошкове се замењује новим радним простором.
- Додата је нова ставка менија за видљивост поља трошкова.
- Не уклањају се постојеће ставке менија за извештаје о трошковима (постојећа страница) или поља извештаја о трошковима.
- Токови посла и сва одобрења вас и даље воде на постојећу страницу са извештајима о трошковима.

> [!VIDEO https://www.microsoft.com/videoplayer/embed/RE4IQFM]

## <a name="new-features"></a>Нове функције

| Нова функција | Опис |
|---|----|
| Видљивост поља трошкова | Нова страница за подешавање омогућава вам да одредите која поља треба да буду онемогућена за организацију, која поља треба да буду обавезна и која се поља препоручују. |
| Обавезна поља | Нова једноставна конфигурација омогућава вам да направите нека поља обавезна без употребе оквира смерница. |
| Опционална поља | Додата је друга страница за опционална поља. На тај начин се запослени неће осећати као да морају да поставе поља, али поља су и даље лако доступна. |
| Додајте неприложене признанице | Могућност додавања неприложених признаница у извештај о трошковима видљивија је из радног простора и у извештају о трошковима. |
| Побољшана размена порука | Постоји боља видљивост ставки трошкова које садрже упозорења или грешке. |
| Смањивање броја порука на траци са порукама| Смањен је број Infolog порука и учињен је напор да се у многим случајевима спречи појављивање дуплираних порука. |
| Груписане заједничке радње | Интерфејс је очишћен додавањем новог дугмета радњи за већину уобичајених радњи на нивоу ставке и додатком дугмета са три тачке (...) за заглавље и друге мање учестале радње. |
| Нови радни простор за повећање видљивости | Нови радни простор обједињује функције и везе које корисницима омогућавају прелазак на различита подручја. |
| Додавање постојећих трошкова и признаница током креирања трошкова | Када креирате извештаје о трошковима, можете да додате све трошкове или да изаберете невезане трошкове. Невезани трошкови су трошкови који су увезени из корпоративног фида кредитних картица или трошкови које је корисник ручно креирао, али нису приложени извештају о трошковима.|
| Калкулатор девизних курсева | Додат је калкулатор девизних курсева који вам омогућава израчунавање девизног курса за вишевалутне трансакције из свог џепа. |
| Сачувајте и додајте нове ставке трошкова | Дугмад **Сачувај** и **Ново** су доступна када се уносе нови трошкови, што вам помаже да брзо унесете ставке трошкова. |
| Боља видљивост на подељене и разврстане ставке | Разврстане и подељене ставке додају се директно на листу трошкова ради веће видљивости и помоћи ће вам да лако утврдите да ли постоје грешке. |
| Прикажите признанице током разврставања | Можете приказивати признанице током разврставања. |
| Избор готовинског аванса | Изаберите један или више готовинских аванса за испуњавање једне трансакције трошкова. |
| Биланс готовинског аванса | Прегледајте биланс готовинског аванса у реалном времену када креирате унос трошкова у односу на одобрене и плаћене готовинске авансе. |

Почетно издање се фокусира на сценарије уноса трошкова. Сваки приказ извештаја о трошковима или сценарио одобравања и даље ће користити постојећу страницу за унос трошкова.

Следеће функције нису подржане у прерађеном радном простору трошкова:

- Интеграција захтева за путовање
- Унос трошкова дневнице
- Прелазна подршка даваоцу одобрења
- Могућност прегледа историје токова посла


[!INCLUDE[footer-include](../includes/footer-banner.md)]
