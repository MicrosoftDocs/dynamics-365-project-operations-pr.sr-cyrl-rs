---
title: Готовински аванс
description: Ова тема пружа информације о аконтацијама.
author: suvaidya
manager: AnnBe
ms.date: 02/01/2021
ms.topic: article
ms.service: project-operations
ms.reviewer: kfend
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 58864790720824cecad8ce1ff7ff0a335a42cc03
ms.sourcegitcommit: 7aa0b7fb22213d8baa2d69efece9a636d9f62493
ms.translationtype: HT
ms.contentlocale: sr-Cyrl-RS
ms.lasthandoff: 02/01/2021
ms.locfileid: "5098902"
---
# <a name="cash-advance"></a>Готовински аванс

_**Односи се на:** Project Operations за сценарије засноване на ресурсима / без залиха_

Аконтација омогућава запосленима да позајмљују новац од свог предузећа пре него што настану било какви трошкови. Када се одобри и плати тражена аконтација, запослени може новац искористити за пословне трошкове који ће можда настати. 

## <a name="create-and-submit-a-cash-advance-request"></a>Креирајте и предајте захтев за аконтацију
Да бисте креирали нови готовински аванс и поднели захтев за готовински аванс, урадите следеће: 

1. У делу **Моји трошкови** изаберите **Готовински аванси** > **Ново**. 
2. На страници **Нови захтев за аконтацију**, унесите намену трошкова и одаберите локацију на којеј ће настати трошкови.
3. Унесите тражени износ и валуту, а затим изаберите **Сачувај**. 
4. Када будете спремни да предате захтев за аконтацију, на страници **Захтев за аконтацију** изаберите **Ток посла** > **Проследи**.

## <a name="modify-a-cash-advance-request"></a>Измена захтева за аконтацију

Захтев за аконтацију можете изменити ако није поднет на одобрење.

1. У делу **Моји трошкови: готовински аванси** пронађите и изаберите готовински аванс који желите да уредите.
2. Изаберите **Уређуј** и извршите потребне промене у захтеву за аконтацију. 
3. Изаберите **Сачувај и затвори**.


## <a name="view-cash-advance-requests"></a>Приказ захтева за аконтацију
Листу свих аконтација које су у радној верзији, прослеђене, у прегледу или исплаћене можете прегледати у делу **Моји трошкови: Аконтације**. 

## <a name="approve-cash-advance-requests"></a>Одобравање захтева за аконтацију

Менаџери или корисници конфигурисани као даваоци одобрења у току посла моћи ће да одобре аконтације које су им достављене на преглед. 

1. Да бисте одобрили аконтацију, у делу **Обрада аконтација** изаберите **Аконтације за мој преглед**.
2. Изаберите аконтацију коју треба да прегледате и изаберите **Одобри**.  

## <a name="pay-cash-advances"></a>Исплата аконтација 
Следећи поступак обично довршава рачуновођа или корисник са рачуноводственим дозволама.

1. Да бисте прокњижили одобрене аконтације, изаберите **Одобрене аконтације**, а затим изаберите **Плати и пребаци**.  
2. Наведите детаље дневника за књижење за аконтације, а затим изаберите **У реду**. 

## <a name="submit-an-expense-report-against-a-paid-cash-advance"></a>Поднесите извештај о трошковима у односу на исплаћену аконтацију 

Када креирате и поднесете извештај о трошковима за готовински аванс који сте већ добили, трошкови ће се аутоматски прилагодити том авансу. Ако је ваша аконтација већа од утрошеног износа, морате вратити разлику предузећу користећи категорију трошка **Повраћај готовине**. Ако је готовински аванс који је предузеће платила мањи од износа који сте потрошили, предузеће вам мора надокнадити биланс. 

### <a name="example"></a>Пример
Планирате да путујете из Сијетла у Њујорк на конференцију. Креирате захтев за готовински аванс за 3000,00 USD на основу процењене цене конференцијске карте, летова, хотела, оброка и таксија. Неће вам бити плаћено ако менаџер не одобри овај захтев. Када ваш менаџер одобри, тражена аконтација у износу од 3000 USD се уплаћује на ваш банковни рачун. Затим присуствујете конференцији. По завршетку путовања, откривате да су укупни издаци били само 2790 USD. Изаберите **Готовина** у пољу **Начин плаћања** и предајте трошкове за 2790,00 USD. Прослеђени износ трошка аутоматски се прилагођава аконтацији од 3000 USD која вам је позајмљена. Сада дугујете износ од 210,00 USD (3000,00 – 2790,00) који можете вратити компанији користећи категорију трошкова **Повраћај готовине**.

