---
title: Конфигурисање категорија пројекта
description: Ова тема пружа информације о подешавању категорија пројеката.
author: sigitac
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: sigitac
ms.openlocfilehash: b7adf61a82714a0148d9c8b1d2b2b37fd611c1cf
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: sr-Cyrl-RS
ms.lasthandoff: 02/15/2021
ms.locfileid: "5287526"
---
# <a name="configure-project-categories"></a>Конфигурисање категорија пројекта

_**Односи се на:** Project Operations за сценарије засноване на ресурсима / без залиха_

Услуга Project Operations нуди снажне могућности за категоризацију прихода и трошкова на пројектима. Категорије пружају могућност извештавања о пројектним трансакцијама и спроводе књижење у главну књигу.

Следећи дијаграм илуструје корелацију између категорија трансакција, дељених категорија и категорија пројеката. 

Категорије трансакција су основно груписање за пројектне трансакције. Унутар те групације постоји скуп дељених категорија које се могу делити између апликација и модула. Улазећи још даље у детаље, категорије пројеката су најосновнији ниво категорија. Категорије пројеката су специфичне за правно лице, модул и апликацију.

![Корелација између категорија трансакција, дељених категорија и категорија пројеката](media/project-categories.png)

## <a name="transaction-categories"></a>Категорије трансакција

Категорије трансакција представљају основно груписање за пројектне трансакције и нису специфичне за предузеће или тип трансакције. На пример, Contoso Robotics користи категорије Дизајн, Путовање, Инсталација и Услужне трансакције за груписање пројектних трансакција.

Категорије трансакција дефинисане су у модулу услуге Project Operations. 
1. Идите на **Подешавања** \> **Категорије трансакција** да отворите образац. 
2. Креирајте нову категорију трансакција било избором **Нова** или избором **Увези из Excel табеле**.

## <a name="shared-categories"></a>Дељене категорије

Dynamics 365 користи концепт дељених категорија за категоризацију трошкова у различитим апликацијама, као што су Dynamics 365 Finance, Dynamics 365 Supply Chain и Dynamics 365 Project Operations. За сваку креирану категорију трансакција, Project Operations аутоматски креира четири повезане дељене категорије: Сати, Трошкови, Накнаде и Ставка. Можете да прегледате и прилагодите дељене категорије тако што ћете отићи на **Управљање пројектима и рачуноводство** \> **Подешавање** \> **Категорије** \> **Дељене категорије**.

## <a name="project-categories"></a>Категорије пројеката

Категорије пројеката представљају најосновнији ниво конфигурације категорија и морају се конфигурисати одвојено и за свако предузеће, по рачуновођи пројекта.

1. Идите на **Управљање пројектима и рачуноводство** \> **Подешавање** \> **Категорије** \> **Категорије пројеката**.
2. Изаберите **Ново**.
3. Изаберите **ID категорије** дељене категорије коју сте креирали у претходном одељку. Project Operations омогућава употребу само оних заједничких категорија које су повезане са категоријама трансакција.
4. Изаберите групу категорија.

## <a name="category-groups"></a>Групе категорија

Групе категорија користе се за дељење својстава, пре свега профила за књижење, између повезаних категорија пројекта. За сваку врсту трансакције мора постојати најмање једна група категорија, а свакој категорији пројекта додељена је група.

Спецификације књижења у услузи Project Operations дефинисане су правилима профила трошкова и прихода пројекта, категоријама пројеката и групама категорија. Можете да подесите групе категорија ако одете на **Управљање пројектима и рачуноводство** \> **Подешавање** \> **Категорије** \> **Групе категорија**.


[!INCLUDE[footer-include](../includes/footer-banner.md)]