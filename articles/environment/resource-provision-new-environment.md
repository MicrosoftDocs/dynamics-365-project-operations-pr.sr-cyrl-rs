---
title: Обезбеђење новог окружења
description: Ова тема пружа информације о начину обезбеђења новог Project Operations окружења.
author: sigitac
ms.date: 09/13/2021
ms.topic: article
ms.prod: ''
ms.reviewer: kfend
ms.author: sigitac
ms.openlocfilehash: a00426678d23000dc19386792d346318eab74ed9
ms.sourcegitcommit: d3f66dfb5978c5c6b7fd51363c7f9278737c49c1
ms.translationtype: HT
ms.contentlocale: sr-Cyrl-RS
ms.lasthandoff: 12/17/2021
ms.locfileid: "7928679"
---
# <a name="provision-a-new-environment"></a>Обезбеђење новог окружења

_**Односи се на:** Project Operations за сценарије засноване на ресурсима / без залиха_

[!include [rename-banner](~/includes/cc-data-platform-banner.md)]

Ова тема пружа информације о начину да обезбедите ново Dynamics 365 Project Operations окружење за сценарије засноване на ресурсима/без залиха.

## <a name="enable-project-operations-automated-provisioning-in-an-lcs-project"></a>Омогућавање Project Operations аутоматског обезбеђивања у LCS пројекту

Користите следеће кораке да омогућите Project Operations аутоматизовани ток обезбеђивања за ваш LCS пројекат.

1. Идите на [LCS](https://lcs.dynamics.com/v2) и изаберите плочицу **Преглед управљања функцијама**.
2. На листи **Функција прегледа** изаберите **Project Operations Feature** и изаберите **Омогућена функција прегледа** како би се омогућила услуга Project Operations.

   > [!NOTE]
   > Овај корак се изводи само једном по LCS пројекту.

## <a name="provision-a-project-operations-environment"></a>Обезбеђивање Project Operations окружења

1. Отвори нову примену Dynamics 365 Finance [демо окружења](/dynamics365/fin-ops-core/dev-itpro/deployment/deploy-demo-environment) или [sandbox/производног окружења](/dynamics365/fin-ops-core/dev-itpro/deployment/deployenvironment-newinfrastructure). 
2. Прођите кроз чаробњак **Обезбеђивање окружења**. 

   > [!IMPORTANT]
   > Уверите се да је изабрана верзија апликације 10.0.13 или новија.

3. Да бисте обезбедили Project Operations, у делу **Напредна подешавања** изаберите **Common Data Service**. 
4. Омогућите **Common Data Service подешавање** бирајући **Да**, а затим унесите податке у обавезна поља:

  - Име
  - Регион
  - Језик
  - Валута
 
5. У пољу **Common Data Service предложак**, изаберите **Project Operations** 
6. Изаберите врсту окружења за вашу примену. Пробно време засновано на претплати омогућиће вам да примените CDS окружење на 30 дана. 

     ![Подешавања примене.](./media/1DeploymentSettings.png)

    > [!IMPORTANT]
    > Изаберите **Слажем се** да бисте прихватили услове услуге, а затим изаберите **Готово** да се вратите на подешавања примене.
    >
    >![Сагласност за примену.](./media/2DeploymentConsent.png)

7. Опционално – примените демо податке на окружење. Идите на **Напредна подешавања**, изаберите **Прилагоди конфигурацију SQL базе података** и подесите **Наведите скуп података за базу података апликације** на **Демо**.
8. Попуните преостала обавезна поља у чаробњаку и потврдите примену. Време за припрему окружења варира у зависности од врсте окружења. Обезбеђење може потрајати до шест сати.

   Када се примена успешно заврши, окружење ће се приказати као **Примењено**.

9. Да бисте потврдили да се окружење успешно применило, изаберите **Пријави се** и пријавите се у окружење да бисте потврдили.

    ![Детаљи окружења.](./media/3EnvironmentDetails.png)

## <a name="apply-updates-to-the-finance-environment"></a>Примените исправке на Finance окружење

Project Operations захтева Finance окружење са верзијом апликације **10.0.13 (10.0.569.20009)** или новијом.

Можда ћете морати да примените исправке квалитета у свом Finance окружењу да бисте добили ову верзију.

1. У LCS-у, на страници **Детаљи окружења**, у одељку **Доступне исправке** изаберите **Прикажи исправку**.

    ![Приказ исправки.](./media/5ViewUpdates.png)

2. На страници **Бинарна ажурирања** изаберите **Сачувај пакет.**

    ![Сачувај пакет.](./media/6SavePackage.png)

3. Кликните на **Изабери све**, а затим изаберите **Сачувај пакет**.

    ![Прегледајте и сачувајте исправке.](./media/7ReviewAndSaveUpdates.png)

4. Унесите назив и опис пакета, а затим изаберите **Сачувај**. У зависности од интернет везе, овај поступак може потрајати.

    ![Отпремите пакет у библиотеку средстава.](./media/8UploadPackageToAssetsLibrary.png)

5. Када се пакет сачува, изаберите **Готово** и сачувајте овај пакет у библиотеци средстава у вашем LCS пројекту.

   Чување и потврђивање пакета може потрајати око 15 минута.

6. Да бисте применили исправку, идите на страницу **Детаљи окружења** у LCS-у и изаберите **Одржавање** > **Примени исправке**.

    ![Одржавање окружења.](./media/9MaintainEnvironment.png)

7. На листи исправки изаберите пакет који сте креирали и изаберите **Примени**.

    ![Примена исправки.](./media/10ApplyUpdates.png)

   Сервисирање окружења ће потрајати неко време. По завршетку, окружење ће се вратити у примењено стање.

    ![Примењено окружење.](./media/11EnvironmentDeployed.png)

## <a name="establish-a-dual-write-connection"></a>Успоставите везу са двоструким уписивањем 

1. У свом LCS пројекту идите на страницу **Детаљи окружења**.
2. У одељку **Common Data Service информације о окружењу**, изаберите **Повежи са услугом CDS за апликације**.
3. Када се повезивање заврши, поново изаберите **Повежи са услугом CDS за апликације**. Бићете преусмерени на двоструко уписивање у услузи Finance.

    ![Повезивање са услугом CDS.](./media/12LinktoCDS.png)

4. Изаберите **Примени решење** за приступ ентитетима који ће бити мапирани у интеграцији.

    ![Примена решења.](./media/13ApplySolutions.png)

5. Изаберите оба решења, **Dynamics 365 Finance and Operations мапа ентитета за двоструко писање** и **Dynamics 365 Project Operations мапе ентитета за двоструко писање**, а затим изаберите **Примени**.

    ![Потврда решења.](./media/14ConfirmSolutions.png)

    Када примените решења, ентитети двоструког уписивања се примењују на окружење.

    ![Примена решења.](./media/15ApplyingSolutions.png)

    Када се ентитети примене, сва расположива мапирања се наводе у окружењу.

    ![Мапе за двоструко уписивање.](./media/15DWMappings.png)

## <a name="refresh-the-data-entities-after-the-update"></a>Освежите ентитете података након исправке

1. У услузи Finance идите на радни простор **Управљање подацима**.

    ![Радни простор за управљање подацима.](./media/16DataManagement.png)

2. Изаберите плочицу **Параметри радног оквира**.

    ![Параметри радног оквира.](./media/17FrameworkParameters.png)

3. На страници **Подешавања ентитета**, изаберите **Освежи листу ентитета**.

    ![Освежи листу ентитета.](./media/18RefreshEntityList.png)

Освежавање ће трајати приближно 20 минута. Добићете упозорење када се заврши.

  ![Потврда освежавања.](./media/19RefreshConfirmation.png)

## <a name="update-security-settings-on-project-operations-on-dataverse"></a>Ажурирање безбедоносних подешавања у услузи Project Operations за Dataverse

1. Идите на Project Operations з Dataverse окружењу. 
2. Идите на **Подешавања** > **Безбедност** > **Безбедносне улоге**. 
3. На страници **Безбедоносне улоге** са листе улога изаберите **корисник апликације за двоструко уписивање** и изаберите картицу **Прилагођени ентитети**.  
4. Проверите да ли улога има дозволе **Читање** и **Приложи у** за следеће ентитете:
      
      - **Тип девизног курса валуте**
      - **Графикон пословних контаката**
      - **Фискални календар**
      - **Главна књига**
      - **Предузеће**
      - **Трошак**

5. Након ажурирања безбедносне улоге, идите на **Подешавања** > **Безбедност** > **Тимови** и изаберите подразумевани тим у приказу тимова **Власник локалног предузећа**.
6. Изаберите **Управљање улогама** и проверите да ли је безбедносна привилегија **корисник апликације за двоструко уписивање** примењена на овај тим.

## <a name="run-project-operations-dual-write-maps"></a>Покрените Project Operations мапе двоструког уписивања

1. У свом LCS пројекту идите на страницу **Детаљи окружења**.
2. У одељку **Common Data Service информације о окружењу**, изаберите **Повежи са услугом CDS за апликације.** Када изаберете везу, бићете преусмерени на листу ентитета у мапирањима.
3. Покрените мапе. За више информација погледајте [Верзије мапа са двоструким уписивањем за Project Operations](resource-dual-write-maps.md#project-operations-dual-write-maps)
4. Потврдите да су све мапе повезане са пројектом у активном стању.

    ![Све мапе су покренуте.](./media/22AllMapsRunning.png)


## <a name="apply-configuration-data-in-cds-for-project-operations-optional"></a>Примена података о конфигурацији у услузи CDS за Project Operations (опционално)

Ако сте применили демо податке на Finance окружење, погледајте чланак [Подешавање и примена података о конфигурацији у услузи Common Data Service за Project Operations](resource-apply-pro-setup-config-data.md) за примену демо података на CDS окружење.


Ваше Project Operations окружење је сада обезбеђено и конфигурисано. 


[!INCLUDE[footer-include](../includes/footer-banner.md)]
