---
title: Предрачуни за пројекат
description: Ова тема пружа информације о предрачунима за пројекат у услузи Project Operations.
author: rumant
ms.date: 04/06/2021
ms.topic: article
ms.prod: ''
ms.reviewer: kfend
ms.author: rumant
ms.openlocfilehash: 3d02728ce682781eb8816e0c2239cf62f88adfa8c5d2a0aab280be053c2a5ae6
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: sr-Cyrl-RS
ms.lasthandoff: 08/06/2021
ms.locfileid: "6992944"
---
# <a name="proforma-project-pnvoices"></a>Предрачуни за пројекат

_**Односи се на:** Једноставна примена – од погодбе до профактуре_

Предрачун за пројекат даје менаџерима пројекта други ниво одобравања пре него што креирају фактуре за клијенте. Први ниво одобравања се завршава када се одобре ставке времена, трошкова и материјала које прослеђују чланови пројектног тима.

Једноставна примена услуге Dynamics 365 Project Operations није дизајнирана да генерише фактуре према клијентима. Следећа листа показује зашто се фактуре не могу генерисати:

- Не садржи пореске информације.
- Није могуће конвертовати друге валуте у валуту за фактурисање.
- Није могуће правилно форматирати фактуре за штампање.

Уместо тога, можете да користите финансијски или рачуноводствени систем да бисте креирали фактуре према клијентима које користе информације у генерисаним предлозима за фактуре.

## <a name="creating-project-invoices"></a>Креирање фактура за пројекте

Фактуре за пројекте могу се креирати једна по једна или масовно. Можете их креирати ручно или их можете конфигурисати тако да се генеришу при аутоматизованим покретањима.

### <a name="manually-create-project-invoices"></a>Ручно креирање фактура за пројекте 

На страници са листом **Уговори о пројектима** можете посебно да креирате фактуре за пројекте за сваки уговор о пројекту или да креирате фактуре масовно за више уговора о пројектима.

   - Да бисте креирали фактуру за специфичан уговор о пројекту, на страници листе **Уговори о пројектима** отворите један уговор о пројекту, а затим изаберите **Креирај фактуру**.

   Фактура се генерише за све трансакције за изабрани уговор о пројекту који имају статус **Спремно за фактурисање**. Те трансакције укључују време, трошкове, материјале, контролне тачке, предмете уговора засноване на производима и друге ставке ненаплаћене продаје у главној књизи продаје које су можда потврђене.

Како се групно креирају фактуре:

1. На страници листе **Уговори о пројектима** изаберите један или више уговора о пројекту за које морате креирати фактуру, а затим изаберите **Креирај фактуре за пројекте**.
2. Порука упозорења вас обавештава да можда постоји кашњење пре креирања фактура. Овај процес се такође приказује. Изаберите **У реду** да бисте затворили поље поруке.

   Фактура се генерише за све трансакције за предмет уговора са статусом **Спремно за фактурисање**. Те трансакције укључују време, трошкове, материјале, контролне тачке, предмете уговора засноване на производима и друге ставке ненаплаћене продаје у главној књизи продаје које су можда потврђене.

3. Прикажите фактуре које су генерисане тако што ћете отићи на **Продаја** \> **Наплата** \> **Фактуре**. Видећете једну фактуру за сваки уговор о пројекту.

### <a name="set-up-automated-creation-of-project-invoices"></a>Подешавање аутоматизованог креирања фактура за пројекте 

Следите ове кораке да бисте конфигурисали аутоматско покретање фактура.

1. Идите до ставке **Подешавања** \> **Групни послови**.
2. Креирајте групни посао и именујте га **Креирање фактура у услузи Project Operations**. Име групног посла мора да садржи термин „Креирање фактура“.
3. У пољу **Врста посла** изаберите **Ниједна**. Подразумевано се опције **Дневна учесталост** и **Је активна** подешавају на **Да**.
4. Изаберите **Покрени ток посла**. У дијалогу **Запис за проналажење** ћете видети следеће токове посла:

    - ProcessRunCaller
    - ProcessRunner
    - UpdateRoleUtilization

5. Изаберите **ProcessRunCaller**, а затим **Додај**.
6. У следећем дијалогу изаберите **У реду**. Ток посла **Хибернација** прати ток посла **Процес**.

    Можете изабрати и **ProcessRunner** у кораку 5. Након тога, када изаберете **У реду**, ток посла **Процес** ће бити праћен током посла **Хибернација**.

Токови посла **ProcessRunCaller** и **ProcessRunner** креирају фактуре. **ProcessRunCaller** позива **ProcessRunner**. **ProcessRunner** је ток посла који креира фактуре. Тај ток посла пролази кроз све предмете уговора за које се фактуре морају креирати и креира фактуре. Да би одредио предмете уговора за које фактуре морају бити креиране, ток посла тражи датуме покретања фактурисања за предмете уговора. Ако предмети уговора који припадају једном уговору имају исти датум покретања фактурисања, трансакције се комбинују у једну фактуру која има две ставке фактуре. Ако не постоје трансакције за које треба креирати фактуре, неће се креирати ниједна фактура.

Након што се **ProcessRunner** покрене, он позива **ProcessRunCaller**, обезбеђује време завршетка и затвара се. **ProcessRunCaller** затим покреће тајмер који ће бити покренут током периода од 24 часа од одређеног времена завршетка. На крају тајмера **ProcessRunCaller** се затвара.

Посао групне обраде за креирање фактура је периодични посао. Ако се ова групна обрада покреће више пута, креира се више инстанци посла и то може да изазове грешке. Да би се тај проблем решио, покрените групну обраду само једном и поново га покрените само ако престане да ради.

> [!NOTE]
> Групно фактурисање се изводи само за предмете уговора о пројекту који су конфигурисани према распоредима фактура. Предмет уговора са начином наплате уз фиксну цену мора да има конфигурисане контролне тачке. Предмет уговора за пројекат са начином наплате времена и материјала треба да успостави распоред фактура на основу датума. Исто се односи и на предмет уговора заснован на пројекту.      
 
### <a name="edit-a-draft-invoice"></a>Уређивање радне верзије фактуре

Када креирате радну верзију фактуре за пројекат, све ненаплаћене продајне трансакције, које су креиране када су ставке времена и трошкова одобрене, преносе се на фактуру. Можете извршити следећа подешавања док је фактура још увек фази радне верзије:

- Избришите или уредите детаље ставке фактуре.
- Уредите и прилагодите количину и врсту наплате.
- У фактуру директно додајте време, трошак, материјал и накнаде као трансакције. Ову функцију можете користити ако је ставка фактуре мапирана у предмет уговора који дозвољава ове класе трансакција.

Изаберите **Потврди** да бисте потврдили фактуру. Ова радња је једносмерна. Када изаберете **Потврди**, фактура постаје само за читање и креира стварне вредности наплаћене продаје из сваког детаља ставке фактуре за сваку ставку фактуре. Ако детаљ ставке фактуре упућује на стварне вредности ненаплаћене продаје, систем такође сторнира стварну вредност ненаплаћене продаје. Било који детаљ ставке фактуре који је креиран на основу ставке времена, трошкова или употребе материјала односиће се на стварну вредност ненаплаћене продаје. Системи за интеграцију главне књиге могу користити ово сторнирање да би опозвали посао у току на пројекту (WIP) у рачуноводствене сврхе.

### <a name="correct-a-confirmed-invoice"></a>Исправљање потврђене фактуре

Потврђене фактуре се могу уређивати. Када исправите потврђну фактуру, креира се нова радна верзија кориговане фактуре. Пошто је претпоставка да желите да сторнирате све трансакције и количине из оригиналне фактуре, ова коригована фактура укључује све трансакције из оригиналне фактуре, а све количине на њој су нула.

Ако постоје трансакције које не захтевају корекцију, можете их уклонити из радне верзије кориговане фактуре. Ако желите да сторнирате или опозовете само делимичну количину, поље **Количина** у детаљима ставке можете уредити. Ако отворите детаљ ставке фактуре, можете видети количину оригиналне фактуре. Затим можете да уредите количину тренутне фактуре тако да буде мања или већа од количине оригиналне фактуре.

Када потврдите кориговану фактуру, сторнира се оригинална стварна вредности наплаћене продаје и креира се нова стварна вредност наплаћене продаје. Ако је количина смањена, разлика ће довести до тога да се креира нова стварна вредност ненаплаћене продаје. На пример, ако је оригинална наплаћена продаја била за осам сати, а детаљ ставке кориговане фактуре има мању количину од шест сати, сторнира се првобитна наплаћена ставка продаје и креирају се две нове стварне вредности:

- Стварна вредности наплаћене продаје за шест сати.
- Стварна вредности ненаплаћене продаје за преостала два сата. Ова трансакција може бити наплаћена касније или означена као ненаплатива, у зависности од преговора са клијентом.



[!INCLUDE[footer-include](../../includes/footer-banner.md)]
