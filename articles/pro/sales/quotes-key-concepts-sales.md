---
title: Кључни концепти понуда за пројекат
description: Ова тема пружа информације о коришћењу понуда за пројекат у услузи Project Operations.
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 64d2fd9bab9452d71e8cd194fbab70edadf00b93
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: sr-Cyrl-RS
ms.lasthandoff: 09/28/2020
ms.locfileid: "3896299"
---
# <a name="project-quote-key-concepts"></a>Кључни концепти понуда за пројекат

_**Односи се на:** Једноставна примена – од погодбе до профактуре_


Следе кључни концепти којих морате бити свесни пре него што почнете да користите понуде за пројекте у услузи Dynamics 365 Project Operations:

## <a name="contracting-unit"></a>Јединица уговарања

Јединица уговарања представља одељење или праксу која је власник испоруке пројекта. Можете подесити трошкове ресурса за сваку јединицу уговарања. Када одредите цену ресурса за ресурс у уговорној јединици, моћи ћете и да поставите различите стопе трошкова за ресурсе од којих се ова уговорна јединица задужује или друга одељења или праксе у предузећу. То се назива ценама трансфера, задуживањем ресурса или мењачким ценама. Када поставите цену позајмљивања ресурса из других одељења, такође можете да одаберете да поставите те стопе трошкова у валути одељења позајмљивања.

## <a name="cost-currency"></a>Валута цене

Валута цене у услузи Project Operations је валута у којој се исказују цене. Ова валута је изведена из валуте која је приложена уз поље **Јединица уговарања** о понуди, уговору и пројекту. Трошкови се могу евидентирати у било којој валути у односу на пројекат. Међутим, постоји конверзија валуте из валуте у којој су забележени трошкови у валуту трошкова пројекта.

Будући да девизни курсеви на CDS платформи не могу да важе на датум, укупни трошкови на екрану могу се променити током времена ако ажурирате девизне курсеве. Међутим, трошкови забележени у бази података остају непромењени јер се износи чувају у валути у којој су настали.

## <a name="sales-currency"></a>Валута продаје

Валута продаје у услузи Project Operations је валута у којој се евидентирају и приказују процењени и стварни износи продаје. То је такође валута у којој се клијенту фактурише за погодбу. У понуди за пројекат, валута продаје подразумевано долази из записа клијента или пословног контакта и може се променити када се креира понуда. Када се понуда сачува, валута продаје се не може променити. Ценовници производа и пројеката подразумевано су засновани на продајној валути понуде.

За разлику од трошкова, вредности продаје могу се евидентирати само у валути продаје.

## <a name="billing-method"></a>Начин наплате

Пројекти обично имају фиксне моделе уговарања засноване на накнадама и потрошњи. Ово се у услузи Project Operations представља као **Начин наплате** и има две вредности, време и материјал и фиксну цену.

- **Време и материјал:** Ово је модел уговора заснован на потрошњи где сваки настали трошак поткрепљује одговарајући приход. Како процените или направите више трошкова, одговарајућа процењена и стварна продаја ће се такође повећати. Можете одредити ограничења која се не смеју премашити за ставке понуде које имају овај начин обрачуна. Ово ће ограничити стварни приход. Процењени приход не утиче на ограничења која се не смеју премашити.
- **Фиксна цена:** Ово је модел уговора са фиксном накнадом који указује да ће продајне вредности бити независне од насталих трошкова. Вредност продаје је фиксна и не мења се како процените или направите више трошкова.

## <a name="project-price-lists"></a>Ценовници пројекта

Ценовници пројеката су ценовници који се користе за подразумеване цене, а не за стопе трошкова, за време, трошкове и друге компоненте повезане са пројектом. Може бити више ценовника, а свака листа може имати своју ефективност датума за сваку понуду за пројекат. Преклапање датума ступања на снагу ценовника за пројекат није подржано у услузи Project Operations.

## <a name="product-price-lists"></a>Ценовници производа

Ценовници производа су ценовници који се користе за подразумеване цене, а не за стопе трошкова, за ставке засноване на производима у понуди. Постоји само један ценовник производа по понуди.

## <a name="transaction-classes"></a>Класе трансакције

Пројектне операције подржавају четири врсте класа трансакција:

- Време
- Трошак
- Материјал
- Накнада

Вредности трошкова и продаје могу се проценити и настати за класе трансакција времена, расхода и материјала. Накнада је класа трансакција која представља само приход.

## <a name="work-entities-and-billing-entities"></a>Радни ентитети и ентитети обрачуна

Ентитети који представљају рад су пројекти и задаци. Ентитети који представљају обрачун су ставке понуде и предмети уговора. Можете повезати различите радне ентитете са опцијама наплате повезивањем са ставкама понуде или предметима уговора.

## <a name="multi-customer-deals"></a>Погодбе са више клијената

Погодбе са више клијената настају када постоји више клијената којима се фактурише. Уобичајени примери укључују следеће:

- **OEM предузећа и њихови партнери:** Партнери и препродавци продају производ са услугама са додатом вредношћу. То је обично сценарио када OEM током одређеног договора са клијентом нуди финансирање дела пројекта. 

- **Пројекти јавног сектора:** Више одељења локалне самоуправе пристаје да финансира пројекат и њима се фактурише према претходно договореној подели. На пример, школски округ и градска управа или одељење локалне управе договоре се да финансирају изградњу базена.

## <a name="invoice-schedules"></a>Распореди за фактурисање

Распореди за фактурисање су специфични за сваку ставку понуде и такође су опционални. Распореди за фактурисање се креирају на основу одређених датума почетка и завршетка и учесталости фактурисања. Распореди за фактурисање се користе у фази уговора када се конфигурише аутоматски поступак креирања фактуре. У фази понуде, распореди су опционални. Када се распореди за фактурисање креирају у фази **Понуда**, они се копирају у уговор о пројекту који се креира када се понуда за пројекат оствари.

## <a name="changes-from-dynamics-365-sales-quote"></a>Промене из Dynamics 365 Sales понуде:

Project Operations понуде се граде на Dynamics 365 Sales понудама. Међутим, постоје неке важне разлике у функционалности којих би требало да будете свесни:

- Радње **Коригуј** и **Активирај** нису подржане.
- Project Operations понуде имају две различите врсте ставки. Једна је за пројекте, а друга за производе.
- Project Operations понуде имају сопствени образац и елементе корисничког интерфејса, пословна правила, пословну логику у додатним компонентама и скрипте на страни клијента које их чине јединственим у односу на понуда услуге Sales.

Из ових разлога није препоручљиво наизменично користити Sales понуду и Project Operations понуду.
