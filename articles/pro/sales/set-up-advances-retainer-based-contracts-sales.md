---
title: Аванси и уговори засновани на авансним уплатама
description: Ова тема пружа информације о уговорним моделима и напретку заснованим на одбитку у услузи Project Operations.
author: rumant
manager: Annbe
ms.date: 10/20/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 1aee64bf683b7d8d0bcde284f2d5d484e689c4d2
ms.sourcegitcommit: 250270409412ba4cad95fbd4c345a80d3d2b3e53
ms.translationtype: HT
ms.contentlocale: sr-Cyrl-RS
ms.lasthandoff: 11/21/2020
ms.locfileid: "4596120"
---
# <a name="advances-and-retainer-based-contracts"></a>Аванси и уговори засновани на авансним уплатама


_**Односи се на:** Project Operations за сценарије засноване на ресурсима/без залиха, једноставна примена – од погодбе до профактуре_

Dynamics 365 Project Operations подржава уговоре засноване на авансним уплатама. Уговор заснован на одбитку је договорени скуп једнако распоређених уплата које ће се клијенту фактурисати током трајања пројекта. Ова врста уговора се обично користи за моделе обрачуна на основу времена и материјала или потрошње, где постоји потреба да се клијенту пружи предвидљива фактура и распоред плаћања. Стварни износи прихода прикупљени за сваки период усклађују се са уплатом примљеном од клијента на почетку периода. У складу са концептом модела обрачуна времена и материјала, вредности прихода настале у сваком периоду могу се разликовати у зависности од насталих трошкова. Ако је остварени приход већи од износа примљеног на почетку периода, компанија за испоруку пројеката би могла:

- Да клијенту фактурише само вишак 
- Да одложи сравњење прихода са следећим периодом фактурисања и направи један завршни рачун на крају пројекта за све преостале приходе за које нема сравњења

Главна разлика између модела уговарања заснованог на одбитку и модела уговора са фиксном ценом у услузи Project Operations јесте то што у моделу уговора са фиксном ценом износ фактуре није повезан или везан за настале трошкове. Фактурисање следи приступ заснован на контролним тачкама који је усклађен са трошковима насталим у том периоду. У уговору који се заснива на одбитку, приход који се може фактурисати евидентира се на основу начина наплате на предмету уговора. Када је начин наплате време и материјал, фактурисани приход везан је за трошкове настале у било ком датом периоду и може се разликовати од периода до периода. Међутим, клијенту се фактурише само износ на периодичном одбитку. Систем користи другу фактуру на крају периода за сравњење прихода који се фактурише и који је евидентиран током тог периода у односу на износ за који је клијенту фактурисан на почетку периода.

Предност ове методе јесте то што трошкови клијента постају предвидљиви у распореду одбитака, за разлику од уобичајеног модела времена и материјала. Организација која доставља пројекат такође има простора да покрије ризик сторнирања трошкова насталих услед било каквог повећања обима који им модел фиксне цене не би дозволио.

Поред периодичног распореда заснованог на одбицима, Project Operations може забележити једнократни аванс од клијента и сравнити га са различитим компонентама трошкова пројекта.

Одбитак у услузи Project Operations није доступан за употребу док се клијенту не фактурише. То показују следећа поља на подформи за авансе и одбитке.

| Поље | Опис | Последични утицај |
| --- | --- | --- |
| Доступан износ | Износ који је доступан за употребу на запису одбитка или аванса. | Док се аванс или одбитак не фактурише, није доступан за употребу, што значи да ће расположиви износ бити нула. |
| Искоришћен износ | Износ који се већ користи на одбитку или авансу. | Аванс или одбитак могу се делимично сравнити на фактури са стварним трошковима који ће имати део који ће бити означен као већ коришћен или потрошен. Преостали износ аванса или одбитка доступан је за сравњење на будућој фактури са стварним трошковима. |
