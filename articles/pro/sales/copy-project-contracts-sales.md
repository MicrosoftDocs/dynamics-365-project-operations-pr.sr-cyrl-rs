---
title: Копирање уговора за пројекат
description: Ова тема пружа информације о копирању уговора за пројекат у услузи Project Operations.
author: rumant
manager: Annbe
ms.date: 10/07/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 6da8e3ba8e062f3e06dc7f440caebdd93e496c65
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4083877"
---
# <a name="copying-project-contracts"></a>Копирање уговора за пројекат

_**Односи се на:** Једноставна примена – од погодбе до профактуре_

Можете лако креирати нове пројектне уговоре копирањем постојећих уговора на један од два начина: 

  - На страници листе **Уговори о пројектима** изаберите уговор за пројекат, а затим изаберите **Копирај**.
  - На страници детаља **Уговори за пројекат** изаберите **Копирај**.

Отвориће се страница дијалога на којој можете изабрати параметре копираног уговора. Следећа поља су укључена у дијалог. У зависности од изабраних вредности у овом дијалогу, поступак копирања се може променити.

| **Поље** | **Релевантност, сврха и смернице** | **Последични утицај** |
| --- | --- | --- |
| Тема | Унесите тему циљног уговора. Када се страница дијалога отвори, систем ће подесити ово поље на назив изворног уговора са додатим суфиксом **-копија**. | Нема последичног утицаја за ово поље. |
| Клијент | Упућивање на запис о компанији клијента или пословном контакту. Када се дијалог отвори, систем ће поставити ово поље на пословни контакт у изворном уговору. | Ово поље је примарни клијент у уговору. |
| Јединица уговарања | Организациона јединица која је одговорна за испоруку пројеката повезаних са овом погодбом. Када се страница дијалога отвори, систем ће је поставити на јединицу уговарања изворног уговора. | Јединица уговарања је одељење предузећа које ће извршавати пројекте након закључења погодбе. Свака јединица уговарања има валуту. Ова валута се користи за извештавање о процењеним и стварним трошковима насталим током пројекта. |
| Валута | Валута у којој се обављају трансакције у погодби. Када се страница дијалога отвори, систем ће поставити поље на валуту изворног уговора. Није могуће променити валуту. Ако јесте, поље **Копирај цене** је увек постављено на **Не** јер ценовници у изворном уговору више нису релевантни. | Валута се користи за подразумевани ценовник, за израду финансијске процене на уговору и за фактурисање клијенту када се погодба оствари. |
| Захтевани датум испоруке | Датум испоруке који је клијент захтевао. | Овај датум се користи као датум завршетка приликом креирања датума фактурисања према одређеној учесталости. |
| Копирање одређивања цене | Указује на то да ли одређивање цене на уговору треба копирати из изворног уговора. | Ако је поље подешено на **Да** , референце на ценовник пројекта и ценовник производа се копирају из изворног у циљни уговор. Ако је изабрано **Не** , ценовници се подразумевано постављају на основу најновијих ценовника у параметрима пословног контакта или пројекта. |

Када на страници дијалога изаберете **У реду** , систем креира копију уговора на основу изабраних параметара. Отвориће се нови уговор.

Следеће информације се не копирају из **изворног** у **циљни уговор** :

  - Распореди за фактурисање
  - Уговор и клијенти предмета уговора
  - Референца пројекта у предметима уговора заснованих на пројекту
  - Информације о буџету клијента

Будући да су ове информације врло специфичне за сваки уговор, та поља и записи се не копирају. Копирају се предмети уговора за пројекте и производе, процене детаља предмета уговора и вредности које не смеју да премаше вредност на нивоу уговора. Подразумеване вредности цена и стопа трошкова зависе од избора у пољу **Копирање одређивања цена** на страници дијалога **Копирање параметара**.
