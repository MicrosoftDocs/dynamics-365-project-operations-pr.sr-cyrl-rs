---
title: Увоз процена за пројекат у ставку понуде засновану на пројекту – једноставно
description: Ова тема пружа информације о начину увоза процена из пројекта у ставку понуде.
author: rumant
ms.date: 10/09/2020
ms.topic: article
ms.reviewer: kfend
ms.author: rumant
ms.openlocfilehash: 5cc1643751be25864e641ea297180fbefb1f2161
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: sr-Cyrl-RS
ms.lasthandoff: 05/10/2021
ms.locfileid: "6003289"
---
# <a name="import-estimates-for-a-project-to-a-project-based-quote-line"></a>Увоз процена за пројекат у ставку понуде засновану на пројекту 

_**Односи се на:** Једноставна примена – од погодбе до профактуре, Project Operations за сценарије засноване на ресурсима / без залиха_

Ако се пројекат креира током фазе претпродаје, можете изабрати увоз финансијске процене из пројекта у ставку понуде засновану на пројекту.

1. Уверите се да ставка понуде заснована на пројекту садржи информације о пројекту у пољу **Пројекат**.
2. На картици **Детаљи ставке понуде**, изаберите **Увоз из процене пројекта**.
3. На страници дијалога која се отвори, изаберите једну од следећих опција резимирања.

  - **Класа трансакције**
  - **Категорија**
  - **Улога** 
  - **Пројектни задатак**

На основу вашег избора, копира се процена из пројекта за све класе трансакција које су укључене у ову ставку понуде. Да бисте проверили које су класе трансакција укључене, изаберите картицу **Општи подаци** на ставки понуде засноване на пројекту и проверите вредности за **Садржи време**, **Садржи трошкове**, **Садржи материјале** и **Садржи накнаде**.  Да бисте проверили који су задаци обухваћени, одаберите картицу **Задаци који се наплаћују** у ставци понуде.

На основу повезаних задатака и укључених класа трансакција, процене за те комбинације задатака и класа трансакција увозе се у ставку понуде.

Када увезете процене, систем ће подразумевано одредити цене на основу пројектних ценовника који су приложени уз понуду и врсте фактурисања постављене у ставци понуде засноване на пројекту. Ако су задатак, улога или категорија подешени у ставци понуде заснованој на пројекту као ненаплативи, увезена ставка процене поставиће се као ненаплатива и неће се додати у наведену вредност ставке понуде.

Када ставка понуде садржи детаље о ставци, поља **Вредност понуде** и **Процењени порез** у ставци понуде су резимирана и не могу се уређивати.

Када је изабрано више опција резимирања, систем покушава да резимира по свим одабраним опцијама. То значи да ће излаз увезених ставки понуде бити већи него ако сте изабрали само једну опцију резимирања.

На пример, ако је пројекат имао следеће ставке процене за трошкове.

| Задатак | Категорија | Датум | Количина | Цена по јединици | Износ |
| --- | --- | --- | --- | --- | --- |
| Задатак А | Авионска карта | 1.10.2020. | 4 | 400 | 1600 |
| Задатак Б | Хотел | 1.10.2020. | 4 | 200 | 800 |
| Задатак Ц | Хотел | 1.11.2020. | 2 | 200 | 400 |

Када корисник изабере да резимира по класи трансакције, биће увезене следеће информације.

| Задатак | Категорија | Датум | Количина | Цена по јединици | Износ |
| --- | --- | --- | --- | --- | --- |
|||1.10.2020. | 3.34 | 840 | 2800 |

Када корисник изабере да резимира по класи трансакције и категорији, биће увезене следеће информације.

| Задатак | Категорија | Датум | Количина | Цена по јединици | Износ |
| --- | --- | --- | --- | --- | --- |
| Задатак А | Авионска карта | 1.10.2020. | 4 | 400 | 1600 |
| | Хотел | 1.10.2020. | 6 | 200 | 1200 |

Када корисник изабере да резимира по класи трансакције, категорији и задатку чвора листа, биће увезене следеће информације. Уочите да је овај резултат исти као и онај на пројекту.

| Задатак | Категорија | Датум | Количина | Цена по јединици | Износ |
| --- | --- | --- | --- | --- | --- |
| Задатак А | Авионска карта | 1.10.2020. | 4 | 400 | 1600 |
| Задатак Б | Хотел | 1.10.2020. | 4 | 200 | 800 |
| Задатак Ц | Хотел | 1.11.2020. | 2 | 200 | 400 |


[!INCLUDE[footer-include](../../includes/footer-banner.md)]
