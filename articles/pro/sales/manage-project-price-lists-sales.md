---
title: Управљање ценовницима пројеката у понудама за пројекат
description: Ова тема пружа информације о раду са ценовницима за пројекат у понудама. (Sales)
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 4013d2e8cc0d2329f824a17484ee6f4a054a390e
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: sr-Cyrl-RS
ms.lasthandoff: 10/16/2020
ms.locfileid: "4083895"
---
# <a name="manage-project-price-lists-on-project-quotes-sales"></a>Управљање ценовницима пројеката у понудама за пројекат (Продаја)

_**Односи се на:** Једноставна примена – од погодбе до профактуре_

Понуде за пројекте су дизајниране да подржавају више ефективних продајних ценовника. Уз Dynamics 365 Project Operations, додаје се нови придружени ентитет под називом **Ценовници за пројекат**. Овај ентитет има релацију „1 према више“ са понудом за пројекат.

Ценовници пројеката се користе за одређивање трансакција времена и трошкова на пројекту. Када понуда има један или више ценовника пројеката, ови ценовници се користе за процене цене времена и трошкова и стварне вредности које су повезане са понудом преко ставке понуде.

Када на понуди за пројекат не постоје ценовници пројеката, добићете поруку упозорења. У поруци се наводи да пошто не постоје ценовници пројеката, неће бити одређена цена за процењени и стварни рад и трошкове на пројекту. Уместо тога, имаће нулту (0) цену за вредности продаје.

## <a name="associate-or-disassociate-a-project-price-list-on-a-project-quote"></a>Придружите или раздвојите ценовник пројекта у понуди за пројекат

Да бисте креирали или изабрали одређени ценовник за процену рада и трошкова заснованих на пројекту, извршите следеће кораке.

1. У понуди, изаберите картицу **Ценовник за пројекат** и у подформи изаберите **+ Додај нови ценовник за пројекат**.
2. На страници Брзо креирање, изаберите ценовник. Падајућа листа приказује све ценовнике којима је контекст подешен на **Продаја** а валута се подудара са валутом на понуди.
4. Унесите опис за повезивање ценовника пројекта и изаберите **Сачувај и затвори**.

Повезивање ценовника пројекта је креирано.

Овај поступак можете поновити ако треба да додате више од једног ценовника пројекта у понуду за пројекат. Више ценовника пројекта креирајте само ако имате различите датуме ступања на снагу за сваки од повезаних ценовника пројеката.

> [!NOTE]
> Project Operations не подржава преклапање датума ступања на снагу ценовника за пројекат. Ако постоји више ценовника пројекта за трансакцију са датим датумом, цена те трансакције биће подразумевано нула (0).
Да бисте уклонили повезивање ценовника пројекта, изаберите ценовник пројекта, а затим изаберите **Избриши ценовник пројекта за понуду**. Ценовник се уклања из ценовника пројекта за понуду, али сам ценовник се не брише. Брише се само повезивање са понудом.

## <a name="set-up-default-project-price-lists-on-a-quote"></a>Подешавање подразумеваних ценовника пројекта у понуди

Ценовници пројекта се могу подесити на подразумеване вредности у понуди пројекта. Ова поставка обезбеђује да све понуде у вашој организацији увек почињу са стандардним ценовником за тај ценовни период.

### <a name="set-up-organizational-default-for-project-price-lists"></a>Подешавање подразумеваних ценовника пројекта за организацију

1. Идите на **Подешавања** > **Општи подаци** > **Параметри**.
2. На страници листе **Активни параметри** пронађите запис и двапут кликните да бисте га отворили. 
3. На страници **Параметри** , изаберите картицу **Ценовник**. Видећете да се приказује листа подразумеваних ценовника. Ово је листа стандардних трошкова и продајних ценовника. Ако имате овде повезан продајни ценовник за сваку валуту у којој продајете, обезбедиће се да овај продајни ценовник буде подразумеван за било коју понуду коју креирате за клијенте који обављају трансакције у тој валути.

### <a name="set-up-customer-specific-project-price-lists"></a>Подешавање ценовника пројекта специфичног за клијента

Ценовници пројеката специфични за клијента такође се могу подесити када сте са својим клијентима договорили главни уговор о ценама.

Да бисте подесили ценовник пројекта специфичан за клијента, извршите следеће кораке.

1. У области **Продаја** , изаберите **Клијенти**.
2. У листи активних пословних контаката, одаберите и отворите запис клијента за којег имате посебан ценовник.
3. На картици **Ценовник пројекта** можете креирати ново повезивање ценовника да бисте добили ценовник пројекта који је специфичан за овог клијента.

## <a name="create-custom-pricing-on-a-project-quote"></a>Креирање прилагођеног одређивања цена у понуди за пројекат

Када имате организационе и корисничке подразумеване ценовнике пројеката, ваше понуде за пројекте аутоматски ће се креирати са тим повезивањима ценовника пројеката. Међутим, у одређеним случајевима, можда ћете морати да креирате прилагођене цене за одређену понуду за пројекат. 

1. У делу **Понуда за пројекат** , на картици **Ценовник пројекта** , у подформи верификујте да није изабран ниједан одређени запис о ценовнику.
2. Изаберите **Креирање прилагођених цена**. Овим ћете направити копије свих стандардних ценовника који су тренутно повезани са понудом и повезати ове копије са понудом. Уклониће се постојећа повезивања са стандардним ценовницима. Тада продавац може започети уређивање цена на овим копијама. Ове промењене цене ће се примењивати само на ову понуду за пројекат.
