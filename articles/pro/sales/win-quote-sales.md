---
title: Затварање понуда
description: Ова тема пружа информације о затварању понуде у услузи Project Operations.
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: cc3b2cdeb1ac46b7d927c1f96e94e9154d3eebf8
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: sr-Cyrl-RS
ms.lasthandoff: 09/28/2020
ms.locfileid: "3896209"
---
# <a name="close-quotes"></a>Затварање понуда 

_**Односи се на:** Једноставна примена – од погодбе до профактуре_

Понуда за пројекат може да се затвори као остварена или неостварена. Будући да операције Активирање и Ревизија нису подржане у понудама у услузи Microsoft Dynamics 365 Project Operations, можете затворити радну верзију понуде.

## <a name="close-a-quote-as-won"></a>Затварање понуде као остварене

Затварање понуде за пројекат као остварене затвориће понуду са статусом постављеним на Затворено и разлогом статуса постављеним на Остварено. Затварање понуде је поставља понуду за пројекат у статус само за читање и креира радну верзију уговора за пројекат која садржи све информације из понуде. Постоји дијалог за потврду пре него што се промене изврше, јер се затворена понуда не може поново отворити и промене су неповратне.

Ако приложите понуду уз могућност за пословање, све остале понуде за пројекат у могућности за пословање аутоматски се затварају као неостварене.

### <a name="financial-impact-of-closing-a-quote-as-won"></a>Финансијски утицај затварања понуде као остварене

Ако постоје стварни подаци за време забележено на пројекту док је још увек приложен уз радну верзију понуде, бележе се само трошкови времена или расхода. Након што се понуда затвори као остварена, апликација ће рефакторисати трошкове сторнирањем старијих стварних трошкова и поновним креирањем нових стварних трошкова. Апликација ће обрадити ове стварне трошкове на основу методе наплате повезаног предмета уговора о пројекту. Ако се стварни износи трошкова односе на предмет уговора о времену и материјалу, систем ће аутоматски креирати одговарајуће нефактурисане стварне податке о продаји када се понуда затвори и креира пројектни уговор. Ако се стварни подаци о трошковима позивају на предмет уговора са фиксном ценом, апликација ће зауставити поновну обраду стварних трошкова на основу правила подељеног обрачуна за клијенте по уговору о пројекту.

## <a name="closing-a-quote-as-lost"></a>Затварање понуде као неостварене:

Затварање понуде за пројекат као неостварене поставиће статус понуде на Затворено а разлог статуса на Неостварено. Затварање понуде поставља понуду за пројекат у режим само за читање. Будући да затворену понуду не можете поново отворити, пре него што затворите понуду, дијалог за потврду ће потврдити ваше промене.

Ако понуда за пројекат која је затворена као неостварена има пројекат на који се позива било који од њених предмета, тај пројекат се такође означава као затворен и све резервације за ресурсе од тог дана надаље се отказују.

> [!NOTE]
> У услузи Project Operations, затварање понуде као остварене или неостварене неће утицати на статус могућности за пословање, која ће остати отворена све док се ручно не затвори.
