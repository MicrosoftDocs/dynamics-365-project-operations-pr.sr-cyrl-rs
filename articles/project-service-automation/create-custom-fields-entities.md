---
title: Креирање прилагођених поља и ентитета
description: Ова тема објашњава како се креирају скупови опција и ентитети у решењу платформе Power Apps.
author: Rumant
manager: kfend
ms.custom:
- dyn365-projectservice
ms.date: 11/26/2018
ms.topic: article
ms.prod: Project Service
ms.service: business-applications
ms.assetid: fb160bfd-e037-4a21-a968-3ff2e6e16481
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
ms.openlocfilehash: 7ee30e3bb6b8034ef226e2e9181195685355011f
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: sr-Cyrl-RS
ms.lasthandoff: 03/24/2020
ms.locfileid: "3755441"
---
# <a name="create-custom-fields-and-entities"></a>Креирање прилагођених поља и ентитета 

Обавите следеће кораке када желите да креирате прилагођени скуп опција или ентитет на Power Apps платформи.  
Процедуре у овој теми би требало да буду завршене коришћењем веб интерфејса апликације Project Service Automation (PSA).

> [!IMPORTANT]
> Препоручује се да се све промене димензије прилагођене цене уносе у одвојеном решењу. Ова важна најбоља пракса пружа флексибилност у будућности за ажурирање или уклањање промена по потреби, помоћи ће при поновној употреби посла и олакшава прилагођавање ових промена другој инстанци. Након што унесете све потребне промене, извезите ово решење као **Комплетно решење** и увезите га у друге инстанце да бисте поново користили подешавање цена.


## <a name="create-a-custom-solution-for-pricing-dimensions"></a>Креирање прилагођеног решења за димензије за одређивање цена
1. У апликацији PSA, кликните на **Подешавања** > **Решења**, а затим кликните на **Ново** да бисте креирали ново решење. 
2. Именујте решење, **\<име организације > димензије за одређивање цена**, унесите преостале захтеване информације, а затим кликните на **Сачувај**.

> ![Креирање прилагођеног решења за димензије за одређивање цена](media/Creation-of-custom-pricing-dimension-solution.PNG)
  
## <a name="create-custom-fields-and-option-sets-in-the-pricing-dimension-solution"></a>Креирање прилагођених поља и скупова опција у решењу за димензије одређивања цена

Димензија одређивања цена може бити скуп опција или ентитет. И једно и друго морате да креирате у решењу за одређивање цена. Кораци у овој процедури објашњавају како да креирате димензије засноване на ентитетима и димензије засноване на скупу опција.

### <a name="entity-based-dimensions"></a>Димензије засноване на ентитетима

1. У апликацији PSA кликните на **Подешавања** > **Решења**, а затим двапут на **\<име организације > димензије одређивања цена**.
2. У левом окну за навигацију истраживача решења изаберите **Ентитети**.
3. Кликните на **Нови** да бисте креирали нови ентитет под називом **Стандардна позиција**. Унесите преостале потребне информације, а затим кликните на **Сачувај**.

> ![Дефиниција стандардног ентитета назива](media/Standard-Title-entity-definition.png)


### <a name="option-set-based-dimensions"></a>Димензије засноване на скупу опција 
Можете креирати две димензије засноване на скуповима опција. Помоћу поља **Радна локација ресурса** пратите цену радне локације **Код куће** и **На локацији** и користите **Радно време ресурса** са вредностима **Стандардно** и **Прековремено** да бисте применили провизију када се посао заврши.


1. У апликацији PSA кликните на **Подешавања** > **Решења**, а затим двапут на **\<име организације > димензије одређивања цена**. 
2. У левом окну за навигацију истраживача решења изаберите **Скупови опција**. 
3. Кликните на **Ново** да бисте креирали нови скуп опција, унесите преостале захтеване информације, а затим кликните на **Сачувај**.

> ![Димензија одређивања цена заснована на скупу опција под називом Радна локација ресурса ](media/Option-set-PD-called-Resource-Work-Location.png)

> ![Димензија одређивања цена заснована на скупу опција под називом Радно време ресурса ](media/Option-set-PD-called-Resource-Work-Hours.PNG)


## <a name="create-data-for-entity-based-dimensions"></a>Креирање података за димензије засноване на ентитетима

Можете ручно креирати податке за димензије засноване на ентитетима или коришћењем Microsoft Excel позива за увоз или услуге. Користите кораке из ове процедуре да бисте креирали две стандардне позиције, **Инжењер система** и **Виши инжењер система** из димензије засноване на ентитетима **Стандардна позиција**. Ако је обим података које желите да креирате мали, као у следећем примеру, можете да користите стандардни образац.

1. У апликацији PSA, кликните на **Напредна претрага**. Изаберите ентитет **Стандардна позиција** а, а затим кликните на **Резултати**. Биће приказани сви редови у ентитету **Стандардна позиција**.
2. Кликните на дугме **Ново**. У поље **Назив** унесите „Инжењер система“, а затим кликните на **Сачувај**.
3. Затворите образац. 
4. Поновите кораке 1-3 да бисте креирали још једну стандардну позицији „Виши инжењер система“.

> ![Пробни подаци за ентитет Стандардна позиција ](media/ST-data.png)

## <a name="add-all-required-psa-entities-and-related-components-to-the-pricing-dimension-solution"></a>Додајте све захтеване PSA ентитете и сродне компоненте у решење за димензије одређивања цена
Мораћете да додате следеће Project Service ентитете у решење за одређивање цена. Кораке у овој процедури користите да бисте направили неке важне промене шема у решењу за одређивање цена, тако да ентитети постану свесни нових димензија одређивања цена.

1. У апликацији PSA кликните на **Подешавања** > **Решења**, а затим двапут на **\<име организације > димензије одређивања цена**. 
2. У левом окну за навигацију истраживача решења изаберите **Додај постојеће** > **Ентитети**.
3. У дијалогу **Компоненте решења** изаберите следеће ентитете:

- Стварно
- Ресурс који може да се резервише
- Ставка процене
- Детаљ ставке фактуре
- Ставка у главној књизи
- Детаљ предмета уговора за пројекат
- Члан пројектног тима
- Детаљ ставке понуде
- Провизија на цену улоге
- Цена улоге 
- Ставка времена 

> ![Додавање постојећих ентитета у решење за димензије одређивања цена](media/Existing-entities-to-PD-solution.png)

> ![Изаберите компоненте решења](media/Dimension-Components.png)

> [!NOTE]
> Обавезно укључите све обрасце и приказе за сваки од изабраних ентитета.

4. Кликните на **Не** када се од вас затражи да укључите зависне ентитете за гореизабране ентитете.

> ![Немојте да укључујете све повезане компоненте](media/Do-not-include-required.png)


