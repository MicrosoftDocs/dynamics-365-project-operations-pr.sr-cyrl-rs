---
title: Конфигурисање управљања трошковима
description: Овај чланак описује разматрања и одлуке које морате донети током процеса планирања пре него што конфигуришете управљање трошковима у услузи Microsoft Dynamics 365 Finance.
author: KimANelson
ms.date: 08/29/2017
ms.topic: article
ms.prod: ''
ms.technology: ''
ms.search.form: GlobalCategory, ProjCategory, TrvLocations, TrvParameters, TrvPaymethod, TrvPerDiems
audience: Application User
ms.reviewer: roschlom
ms.search.scope: Core, Operations
ms.custom: 23001
ms.assetid: aa3fd14d-7e94-4603-985f-ca26d6f860ea
ms.search.region: Global
ms.author: suvaidya
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 52538946c7260fad4076a64e8dc34fecf08b90cf
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: sr-Cyrl-RS
ms.lasthandoff: 05/10/2021
ms.locfileid: "6005404"
---
# <a name="configure-expense-management"></a>Конфигурисање управљања трошковима

Ова тема описује разматрања и одлуке које морате донети током процеса планирања пре него што конфигуришете управљање трошковима. У управљању трошковима можете да чувате информације о начинима плаћања, путним захтевима, извештајима о трошковима, смерницама итд.

Будући да се многе одлуке које доносите када планирате конфигурацију за управљање трошковима заснивају на хијерархији и финансијској структури ваше организације, морате погледати документе за планирање за та подручја.

## <a name="intercompany-expenses"></a>Међукомпанијски трошкови

Када омогућите међукомпанијске трошкове, дозвољавате правним лицима и запосленима да праве трошкове у име другог правног лица и прикупљају уплате од правног лица запосленог у вашој организацији. На пример, запослени у правном лицу А завршава пројекат за правно лице Б, а пројекат обухвата путне трошкове. Ако су омогућени међукомпанијски трошкови, запослени тада може поднети извештај о трошковима који ће трошак књижити правном лицу Б, а трошак тада мора платити правно лице А. Ако ваша организација нема више правних лица, не морате да омогућите међукомпанијске трошкове.

**Одлука:** Да ли желите да омогућите међукомпанијске трошкове?

## <a name="financial-management"></a>Финансијски менаџмент

Управљање трошковима је уско интегрисано са финансијским управљањем ваше организације. Велики део ваше конфигурације за управљање трошковима засниваће се на одлукама које сте донели о финансијама организације. Следећи одељци описују различита подручја која захтевају планирање и доношење одлука, на основу финансијских одлука ваше организације и смерница вашег руководећег тима.

### <a name="per-diems"></a>Дневнице

Морате дефинисати дневнице за запослене које пружа ваша организација. Будући да се дневнице обично користе за покривање трошкова као што су оброци, смештај и други случајни трошкови, можете креирати правила за дневнице које ваша организација нуди. Износи дневница могу се заснивати на добу године, локацији путовања или обоје. Када дефинишете правило за дневницу, можете да одредите да се проценат дневнице задржава ако радник добије бесплатне оброке или услуге. Такође можете да дефинишете нивое дневница да бисте одредили минимални и максимални број сати за који дневница може да се примењује на путовање радника.

**Одлуке:**

- Подразумевана правила за дневнице за први и последњи дан:

    - Који је минималан број сати које запослени може тражити један дан, а да и даље добије дневницу?
    - Да ли постоји смањење количине која се нуди за оброке првог и последњег дана? Ако постоји смањење, колики је проценат смањења?
    - Да ли постоји смањење количине која се нуди за хотел првог и последњег дана? Ако постоји смањење, колики је проценат смањења?
    - Да ли постоји смањење количине која се нуди за друге трошкове до којих дође првог и последњег дана? Ако постоји смањење, колики је проценат смањења?

- Подразумевана правила за дневнице:

    - Да ли постоји процентуално смањење дневнице за сваки оброк ако је, на пример, оброк бесплатан? Ако постоји смањење, колики је проценат смањења за сваки оброк?
    - Да ли се смањење оброка израчунава дневно, по путовању или по броју оброка дневно?
    - Да ли износе дневница треба редовно заокруживати или заокруживати нагоре?
    - Да ли се дневнице обрачунавају на 24-часовни период или на календарски дан?

- Правила за дневнице заснована на локацији:

    - Да ли се дневнице разликују у зависности од локације? Које су локације укључене?
    - Ако се дневнице разликују у зависности од локације, за сваку локацију, колики проценат се предвиђа за следеће врсте трошкова:

        - Оброци
        - Хотел
        - Остали трошкови

### <a name="expense-management-journals-and-accounts"></a>Дневници и рачуни за управљање трошковима

Управљање трошковима захтева употребу више дневника и рачуна. Морате да одлучите, на пример, да ли се исти рачун користи за аконтације и спорове о кредитним картицама.

**Одлуке:**

- У којем се дневнику за књижење објављују одобрени извештаји о трошковима?
- Који рачун се користи за аконтације?
- Да ли треба одмах књижити аконтације?

### <a name="payment-methods"></a>Начини плаћања

Када дозвољавате запосленима да праве трошкове у име вашег предузећа, морате да дефинишете начине плаћања које запослени смеју да користе. На пример, запосленима можете дозволити да користе готовину или корпоративну кредитну картицу. Такође можете дозволити запосленима да користе личне кредитне картице, а затим запосленима надокнадити новац. Морате донети следеће одлуке за сваки начин плаћања који дозвољавате.

**Одлуке:**

- Који су начини плаћања дозвољени?
- Ко је власник трошкова плаћања?
- Да ли постоји тип рачуна за пребијање дуговања? Ако постоји тип рачуна за пребијање дуговања, шта је то?
- Ако постоји тип рачуна за пребијање дуговања, који је то рачун?
- Ако је начин плаћања кредитна картица, да ли би начин плаћања требало користити само код увезених трансакција?

### <a name="expense-categories-and-shared-categories"></a>Категорије трошкова и дељене категорије

Када запослени креирају извештај о трошковима, сваки трошак који евидентирају мора бити повезан са категоријом трошкова. Категорије трошкова су изведене из дељених категорија које се могу делити између правних лица у вашој организацији. Ове категорије се такође могу делити у управљању пројектима и рачуноводству, у зависности од начина на који је ваша организација дефинисана. На основу дефиниције ваше организације и смерница тима за примену, морате да одредите да ли ће се категорије које се користе у управљању трошковима користити само у управљању трошковима или треба да се деле између управљања пројектима и рачуноводства и управљања трошковима. Имајте на уму да се ове категорије се могу делити између управљања пројектима и трошкова или управљања пројектима и производње, али не између управљања трошковима и производње. За сваку категорију трошкова морате донети следеће одлуке.

**Одлуке:**

- Шта је то категорија трошкова? Примери укључују категорије за летове, хотеле или километражу.
- Може ли се категорија трошкова такође користити у управљању пројектима и рачуноводству?
- Шта је то тип трошка?
- Који је подразумевани начин плаћања за категорију трошка?
- Морају ли се детаљно делити трошкови у категорији трошкова?
- Који је главни подразумевани рачун за категорију трошка?
- Која је подразумевана група пореза на промет производа за категорију трошкова?
- Да ли су дозвољени додатни начини плаћања за категорију трошкова? Ако су дозвољени додатни начини плаћања, који су то?
- Постоје ли поткатегорије у овој категорији трошкова? Ако постоје поткатегорије, морате донети и следеће одлуке:

    - Да ли је нека од поткатегорија изузета од повраћаја пореза?
    - Која је група пореза на промет производа за поткатегорије?

Ако се категорија трошкова користи и у управљању пројектима и рачуноводству, одговорите на преостала питања. У супротном, пређите на следећи одељак.

- Који рачуни трошкова ће се користити за следеће трошкове?

    - Цена
    - Расподела зарада
    - Приходи у току – вредност трошкова
    - Ставка трошкова
    - Приходи у току – вредност трошкова – ставка
    - Обрачунати губитак
    - Приходи у току – обрачунати губитак

- Који рачуни прихода ће се користити за следеће?

    - Фактурисани приход
    - Обрачунати приход – Вредност продаје
    - Приходи у току – вредност продаје
    - Обрачунати приход – производња
    - Приходи у току – производња
    - Обрачунати приход – профит
    - Приходи у току – профит
    - Обрачунати приход – претплата
    - Приходи у току – претплата

### <a name="taxes"></a>Порези

За порезе повезане са трошковима морате утврдити шта је укључено или омогућено у извештајима о трошковима.

**Одлуке:**

- Да ли је порез на промет укључен у износе трошкова?
- Да ли треба омогућити поврат пореза на трошкове?

    > [!NOTE]
    > Када сте планирали главну књигу, ако сте одлучили да примените амерички порез на промет и користите пореска правила, не можете да омогућите повраћај пореза на трошкове. (Да бисте применили амерички порез на промет и користили пореска правила, поставите опцију **Примени правила опорезивања за порез на промет** на **Да**.)

## <a name="policies"></a>Смернице

Креирањем смерница за извештавање о трошковима можете да помогнете својој организацији да уштеди време и новац када запослени направе трошкове у њено име. Правила помажу да запослени остану у оквиру буџета, пруже све потребне информације и троше новац само онако како им је потребно. Морате донети следеће одлуке за сваке смернице за извештавање о трошковима и сваке смернице за одобравање извештаја о трошковима коју креирате.

**Одлуке:**

- Како се зову смернице?
- Чему служе смернице о трошковима?
- Ако сте претходно одлучили да омогућите међукомпанијске трошкове, на које компаније у вашој организацији ће се примењивати ове смернице?
- Када смернице ступају на снагу?
- Када смернице истичу?
- Какво је правило смерница?
- Какав је исход правила смерница?


[!INCLUDE[footer-include](../includes/footer-banner.md)]