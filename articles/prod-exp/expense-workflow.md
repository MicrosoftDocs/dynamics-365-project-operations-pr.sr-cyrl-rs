---
title: Ток посла за управљање трошковима
description: Ова тема објашњава како можете да користите систем токова посла у услузи Microsoft Dynamics 365 Finance, да бисте успоставили поступак прегледа извештаја о трошковима у управљању трошковима.
author: ShylaThompson
manager: AnnBe
ms.date: 09/13/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: WorkflowtableListPageRnr
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: shylaw
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: bbee90450749c89f643d96e4d41a387c45e9abc5
ms.sourcegitcommit: 9f31b33ed6e7f1b49200a407913201a1337f3401
ms.translationtype: HT
ms.contentlocale: sr-Cyrl-RS
ms.lasthandoff: 01/14/2021
ms.locfileid: "4960580"
---
# <a name="expense-management-workflow"></a>Ток посла за управљање трошковима

Можете да користите систем токова посла да бисте успоставили поступак прегледа извештаја о трошковима у управљању трошковима. Можете да подесите ток посла који користи следеће критеријуме да бисте одредили ко одобрава извештаје о трошковима:

- Хијерархија извештавања запослених и унапред дефинисана ограничења одобрења
- Одобравање на више нивоа које подржава привремене и коначне даваоце одобрења
- Финансијске димензије и пројектна одговорност
- Додељивање одређеним корисницима или групама корисника

Одобравања токова посла могу се креирати за извештаје о трошковима, захтева за путовање, аконтације и повраћај пореза на додату вредност (ПДВ).

**Пример**

Следећи поступак је пример тока посла за управљање трошковима за извештај о трошковима.

1. Запослени креира и чува извештај о трошковима.
2. Запослени прослеђује извештај о трошковима на одобрење. Давалац одобрења се идентификује на основу правила која су дефинисана приликом подешавања тока посла.
3. Давалац одобрења добија обавештење да је извештај о трошковима спреман за одобрење. Давалац одобрења прегледа извештај о трошковима и потврђује да су испуњени следећи услови:

    - Трошкови не крше ниједну смерницу трошкова. Ако трошак крши смернице, давалац одобрења потврђује да извештај о трошковима садржи ваљано пословно оправдање.
    - Електронски рачуни су приложени извештају о трошковима.

4. Давалац одобрења одобрава извештај о трошковима.
5. Извештај о трошковима додељује се координатору за дуговања на књижење.
6. Долази до једног од следећих корака, у зависности од тога да ли је конфигурисано аутоматско књижење:

    - Ако је конфигурисано аутоматско књижење, извештај о трошковима се обрађује за плаћање и ажурира се статус извештаја о трошковима.
    - Ако аутоматско књижење није конфигурисано, координатор дуговања верификује да су предати сви оригинални рачуни и да су рачуни усклађени са трошковима у извештају о трошковима. Све шифре пореза које су унете у извештај о трошковима такође морају бити верификоване као тачне.

Након што се ови захтеви провере, извештај о трошковима се књижи.

Након што се прокњижи извештај о трошковима, одобрава се плаћање за извештај о трошковима, а запосленом се надокнађује.
