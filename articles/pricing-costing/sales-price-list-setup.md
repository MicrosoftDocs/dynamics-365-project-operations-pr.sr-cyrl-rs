---
title: Подешавање продајног ценовника
description: Ова тема пружа информације о раду са продајним ценовницима за одређивање цена производа у пројекту.
author: rumant
manager: AnnBe
ms.date: 09/18/2020
ms.topic: article
ms.prod: ''
ms.service: project-operations
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: eb8dfa61a2d17ba644daf1552889cbcde0f1e47a
ms.sourcegitcommit: 625878bf48ea530f3381843be0e778cebbbf1922
ms.translationtype: HT
ms.contentlocale: sr-Cyrl-RS
ms.lasthandoff: 10/30/2020
ms.locfileid: "4176269"
---
# <a name="set-up-a-sales-price-list"></a>Подешавање продајног ценовника

_**Односи се на:** Project Operations за сценарије засноване на ресурсима/без залиха, једноставна примена – од погодбе до профактуре_

За пројектне понуде и уговоре, ценовник пројекта има различит образац за замену цена у односу на ценовник производа. У ставци понуде заснованој на каталогу производа можете да замените цену за улоге и категорије директно у ставци понуде, јер свака ставка понуде указује на тачно једну ставку каталога. Међутим, у ставци понуде заснованој на пројекту не можете да замените цену за улоге и категорије директно у ставци понуде. Ценовник пројеката можете користити за рад са два различита обрасца замене.

> [!NOTE]
> Препоручујемо да имате посебан ценовник за ресурсе пројекта и ставке каталога, због разлика у понашању између њих када замените цене.

Сваки од следећих ентитета може имати једну или више придружених ценовника продаје за цену пројеката:

- Клијент (пословни контакт) 
- Могућност за пословање 
- Понуда 
- Уговор за пројекат

Повезивање ових ентитета са ценовником је назначено ценовником пројекта. Можете да повежете неке ценовнике са ентитетима продаје Клијент, Могућност за пословање, Понуда и Уговор о пројекту.

Подразумевани ценовник пројекта се не уноси аутоматски у запис клијента. Међутим, ценовник пројекта можете ручно приложити запису клијента. Ипак, требало би ручно да приложите ценовник пројекта само када имате прилагођени уговор о одређивању цена са клијентом. 

Када је ценовник пројекта приложен ентитету продаје, проверавају се следеће информације:

- Да ли ценовник има контекст **продаје**. 
- Да ли се валута ценовника подудара са валутом клијента. 

У уговору о пројекту се користи следећи редослед приоритета да би се аутоматски подесили повезани ценовници пројекта:

1. Понуда
2. Могућност за пословање
3. Клијент 
4. Глобална подешавања 

Када се ценовник пројекта унесе подразумевано, систем проверава да ли се валута подудара са валутом клијента и да ли подразумевани ценовници који су унети имају контекст **продаје**.

Можете да повежете више ценовника пројекта са ентитетима Клијент, Могућност за пословање, Понуда и Уговор о пројекту. Ова могућност подржава подразумеване цене за одређени датум за дугорочни уговор о пројекту, где можете да захтевате више од једног ценовника како бисте у обзир узели измене цена до којих долази због инфлације. Међутим, ако се за ценовнике које повежете са ентитетом Клијент, Могућност за пословање, Понуда или Уговор о пројекту преклапају датуми ступања на снагу, подразумеване цене могу бити нетачне. Због тога би требало да проверите да ценовници пројеката са датумима ступања на снагу који се преклапају нису повезани са тим ентитетима.


[!INCLUDE[footer-include](../includes/footer-banner.md)]