---
title: Праћење ангажовања у пројекту
description: Ова тема пружа информације о томе како да пратите ангажовање у пројекту и напредак посла.
author: ruhercul
ms.date: 03/22/2021
ms.topic: article
ms.reviewer: kfend
ms.author: ruhercul
ms.custom: intro-internal
ms.openlocfilehash: 6fe381470326fc4000a9ed096b91fde56c045c38
ms.sourcegitcommit: 0fafe022731f0e1e8693382ff906e3f8541d34ca
ms.translationtype: HT
ms.contentlocale: sr-Cyrl-RS
ms.lasthandoff: 07/07/2021
ms.locfileid: "6369214"
---
# <a name="project-effort-tracking"></a>Праћење ангажовања у пројекту

_**Односи се на:** Project Operations за сценарије засноване на ресурсима/без залиха, једноставна примена – од погодбе до профактуре_

Потреба да се прати напредак у односу на распоред разликује се од делатности до делатности. Неке делатности обављају праћење на најдетаљнијем нивоу, док друге то раде на вишем нивоу. Ова тема показује како обавити заказивање да бисте испунили потребе своје организације.

## <a name="effort-tracking-view"></a>Приказ за праћење ангажовања

Приказ **Праћење ангажовања** прати напредак задатака у распореду упоређујући стварне сате ангажовања утрошене на задатку са планираним сатима ангажовања на задатку. Dynamics 365 Project Operations користи следеће формуле за израчунавање метрике за праћење:

- **Проценат напретка**: Стварно време ангажовања до данас ÷ Процена при завршетку (EAC) 
- **Преостало ангажовање**: Процењено ангажовање – Стварно време ангажовања до данас 
- **EAC**: Преостало ангажовање + Стварно време ангажовања до данас 
- **Одступање од пројектованог ангажовања**: Планирано ангажовање – EAC

Project Operations приказује пројекцију одступања од ангажовања на задатку. Ако је EAC већи од планираног ангажовања, предвиђа се да ће задатак одузети више времена него што је првобитно планирано и касниће. Ако је EAC мањи од планираног ангажовања, предвиђа се да ће задатак одузети мање времена него што је првобитно планирано и биће испред планираног времена.

## <a name="reprojecting-effort-on-leaf-node-tasks"></a>Поновно пројектовање ангажовања на задацима чвора листа

Менаџери пројекта често ревидирају оригиналне процене задатка. Поновне пројекције пројеката представљају начин на који менаџер пројекта перципира процене, с обзиром на тренутни статус пројекта. Међутим, не препоручујемо менаџерима пројеката да промене планиране бројеве ангажовања. То је зато што планирано ангажовање у пројекту представља утврђени извор истине за распоред пројеката и процену трошкова, а сви учесници заинтересовани за пројекат су се са тим сложили.

Менаџер пројекта може да поново пројектује ангажовање на задацима ажурирањем подразумеваних вредности **Преостало ангажовање** са новом проценом задатка. Ова исправка доводи до тога да се за задатак поново израчунају процена по завршетку (EAC), проценат напретка и одступање од пројектованог ангажовања на задатку. EAC, ETC и проценат напретка у резимираним задацима такође се поново израчунавају и стварају нову пројекцију одступања од ангажовања.

## <a name="reprojection-of-effort-on-summary-tasks"></a>Поновна пројекција ангажовања за резимиране задатке

Ангажовање на резимираним задацима или задацима контејнера може се поновно пројектовати. Менаџери пројекта могу ажурирати преостало ангажовање на резимираним задацима. Ажурирање преосталог ангажовања покреће следећи скуп израчунавања у апликацији:

- Израчунавају се EAC и проценат напретка задатка.
- Нови EAC се дистрибуира до надређених задатака у истој пропорцији као и изворни EAC за задатак.
- Израчунава се нови EAC за сваки од појединачних задатака све до задатака чвора листа. 
- Подређени задаци на које ово утиче, све до чворова листа, имају поновно израчунато преостало ангажовање и проценат напретка на основу EAC вредности. То резултира новом пројекцијом одступања од ангажовања на задатку. 
- Поново се израчунавају EAC-ови резимираних задатака све до основног чвора.


## <a name="project-status-summary"></a>Резиме статуса пројекта

Подаци за праћење у приказима **Праћење активности** и **Праћење трошкова** приказују напредак и трошкове коришћења на нивоу основног чвора пројекта, резимираних задатака и задатака чворова листа. Одељак **Статус** на страници **Ентитет пројекта** приказује резиме статуса на нивоу пројекта.

## <a name="status-summary-fields"></a>Поља резимеа статуса

Поље **Општи статус пројекта** је поље које може да се уређује и које показује општи статус пројекта. Користи кодирање у боји, као што су зелена, жута и црвена, да укаже на повећани ризик. Поље **Коментари** омогућава менаџеру пројекта да унесе конкретне коментаре о статусу. Поље **Статус ажуриран дана** није могуће уређивати и вредност је временска ознака која показује када је статус задњи пут ажуриран.

Поља **Перформансе распореда** и **Перформансе трошкова** су подешена од датума праћења. Када су одступања од распореда и трошкова за основни чвор у приказу **Праћење ангажовања** позитивна, можете подесити ова поља на **Пре плана**. Када су одступања од распореда и трошкова за основни чвор негативна, можете их подесити на **Заостаје за планом**.


[!INCLUDE[footer-include](../includes/footer-banner.md)]
