---
title: Преглед праћења пројеката
description: Ова тема пружа информације о томе како да пратите напредак пројекта и трошкове коришћења.
author: ruhercul
manager: AnnBe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: f159ecac53b824ef208221bb14958923fb5da63b
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: sr-Cyrl-RS
ms.lasthandoff: 10/28/2020
ms.locfileid: "4127385"
---
# <a name="project-tracking-overview"></a>Преглед праћења пројеката

_**Односи се на:** Project Operations за сценарије засноване на ресурсима/без залиха, једноставна примена – од погодбе до профактуре_

Потреба да се прати напредак у односу на распоред разликује се од делатности до делатности. Неке делатности обављају праћење на најдетаљнијем нивоу, док друге то раде на вишем нивоу. Ова тема показује како обавити заказивање да бисте испунили потребе своје организације.

## <a name="effort-tracking-view"></a>Приказ за праћење ангажовања

Приказ **Праћење ангажовања** прати напредак задатака у распореду упоређујући стварне сате ангажовања утрошене на задатку са планираним сатима ангажовања на задатку. Dynamics 365 Project Operations користи следеће формуле за израчунавање метрика за праћење:

- **Проценат напретка**: Стварно време ангажовања до данас ÷ Процена при завршетку (EAC) 
- **Процена до завршетка (ETC)**: Планирано ангажовање – Стварно време ангажовања до данас 
- **EAC**: Преостало ангажовање + Стварно време ангажовања до данас 
- **Одступање од пројектованог ангажовања**: Планирано ангажовање – EAC

Project Operations приказује пројекцију одступања од ангажовања на задатку. Ако је EAC већи од планираног ангажовања, предвиђа се да ће задатак одузети више времена него што је првобитно планирано и касниће. Ако је EAC мањи од планираног ангажовања, предвиђа се да ће задатак одузети мање времена него што је првобитно планирано и биће испред планираног времена.

## <a name="reprojecting-effort"></a>Поновно пројектовање ангажовања

Менаџери пројекта често ревидирају оригиналне процене задатка. Поновне пројекције пројеката представљају начин на који менаџер пројекта перципира процене, с обзиром на тренутни статус пројекта. Међутим, не препоручујемо менаџерима пројеката да мењају основне вредности. То је зато што основне вредности пројекта представљају успостављен извор истине за распоред пројекта и процену трошкова, а сви заинтересовани за пројекат су је прихватили.

Постоје два начина на које менаџер пројекта може поново да пројектује ангажовање на задацима:

- Измените подразумевани ETC новом проценом стварног преосталог ангажовања на задатку. 
- Измените подразумевани проценат напретка новом проценом стварног напретка задатка.

Сваки од ових приступа доводи до тога да се поново израчунају ETC, EAC и проценат напретка задатка, као и одступање од пројектованог ангажовања на задатку. EAC, ETC и проценат напретка у резимираним задацима такође се поново израчунавају и стварају нову пројекцију одступања од ангажовања.

## <a name="reprojection-of-effort-on-summary-tasks"></a>Поновна пројекција ангажовања за резимиране задатке

Ангажовање на резимираним задацима или задацима контејнера може се поновно пројектовати. Без обзира да ли корисник поново пројектује помоћу преосталог ангажовања или процента напретка резимираних задатака, започиње следећи низ израчунавања:

- EAC, ETC и проценат напретка задатка се израчунавају.
- Нови EAC се дистрибуира до надређених задатака у истој пропорцији као и изворни EAC за задатак.
- Израчунава се нови EAC за сваки од појединачних задатака све до задатака чвора листа. 
- Надређени задаци на које ово утиче, све до чворова листа, имају поновно израчунат ETC и проценат напретка на основу EAC вредности. То резултира новом пројекцијом одступања од ангажовања на задатку. 
- Поново се израчунавају EAC-ови резимираних задатака све до основног чвора.

### <a name="cost-tracking-view"></a>Приказ праћења трошкова 

Приказ **Праћење трошкова** упоређује стварне трошкове потрошен на задатак и планиране трошкове задатка. 

> [!NOTE]
> Овај приказ приказује само трошкове рада и не укључује трошкове из процена трошкова. Project Operations користи следеће формуле за израчунавање метрика за праћење:

- **Проценат остварених трошкова**: Стварни трошкови до данас ÷ Процењени трошкови по завршетку
- **Трошкови до завршетка (CTC)**: Планирани трошкови – Стварни трошкови остварени до данас
- **EAC**: Преостали трошкови + Стварни трошкови остварени до данас
- **Одступање од пројектованих трошкова**: Планирани трошкови – EAC

Пројекција одступања од трошкова је приказана на задатку. Ако је EAC већи од планираних трошкова, предвиђа се да ће задатак коштати више него што је првобитно планирано. Због тога има тренд прекорачења буџета. Ако је EAC мањи од планираних трошкова, предвиђа се да ће задатак коштати мање него што је првобитно планирано. Због тога има тренд неискоришћеног буџета.

## <a name="project-managers-reprojection-of-cost"></a>Поновна пројекција трошкова од стране менаџера пројекта

Када се ангажовање поново пројектује, CTC, EAC, проценат остварених трошкова и одступања од пројектованих трошкова се поново израчунавају у приказу **Праћење трошкова**.

## <a name="project-status-summary"></a>Резиме статуса пројекта

Подаци за праћење у приказима **Праћење активности** и **Праћење трошкова** приказују напредак и трошкове коришћења на нивоу основног чвора пројекта, резимираних задатака и задатака чворова листа. Одељак **Статус** на страници **Ентитет пројекта** приказује резиме статуса на нивоу пројекта.

## <a name="status-summary-fields"></a>Поља резимеа статуса

Поље **Општи статус пројекта** је поље које може да се уређује и које показује општи статус пројекта. Користи кодирање у боји, као што су зелена, жута и црвена, да укаже на повећани ризик. Поље **Коментари** омогућава менаџеру пројекта да унесе конкретне коментаре о статусу. Поље **Статус ажуриран дана** није могуће уређивати и вредност је временска ознака која показује када је статус задњи пут ажуриран.

Поља **Перформансе распореда** и **Перформансе трошкова** су подешена од датума праћења. Када су одступања од распореда и трошкова за основни чвор у приказу **Праћење ангажовања** позитивна, можете подесити ова поља на **Пре плана**. Када су одступања од распореда и трошкова за основни чвор негативна, можете их подесити на **Заостаје за планом**.
