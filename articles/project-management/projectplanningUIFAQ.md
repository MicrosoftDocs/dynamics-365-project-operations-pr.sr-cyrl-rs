---
title: Решавање проблема са радом у мрежи података
description: Ова тема пружа информације о решавању проблема потребне за рад у мрежи задатака.
author: ruhercul
ms.date: 09/22/2021
ms.topic: article
ms.product: ''
ms.reviewer: kfend
ms.author: ruhercul
ms.openlocfilehash: 67136229d84a09886fffe9677b10f671aea3c393
ms.sourcegitcommit: 74a7e1c9c338fb8a4b0ad57c5560a88b6e02d0b2
ms.translationtype: HT
ms.contentlocale: sr-Cyrl-RS
ms.lasthandoff: 09/23/2021
ms.locfileid: "7547217"
---
# <a name="troubleshoot-working-in-the-task-grid"></a>Решавање проблема са радом у мрежи података 


_**Односи се на:** Project Operations за ресурс/сценарије који нису засновани на залихама, једноставну имплементацију – погодбу о предрачунима, Project for the Web_

Мрежа задатака коју користи Dynamics 365 Project Operations је хостовани iframe у оквиру услуге Microsoft Dataverse. Као резултат ове употребе, потребно је испунити посебне захтеве како би се осигурало да потврда идентитета и ауторизација правилно функционишу. Ова тема описује уобичајена питања која могу да утичу на способност приказивања мреже или управљање задацима у структурној анализи посла (САП).

Уобичајени проблеми обухватају:

- Картица **Задатак** на мрежи задатака је празна.
- Приликом отварања пројекта, пројекат се не учитава и кориснички интерфејс (UI) је заглављен на окретном дугмету.
- Администрација привилегија за **Project for the Web**.
- Промене се не чувају када креирате, ажурирате или избришете задатак.

## <a name="issue-the-task-tab-is-empty"></a>Проблем: Картица „Задатак“ је празна

### <a name="mitigation-1-enable-cookies"></a>Ублажавање 1: Омогућите колачиће

Услуга Project Operations захтева да колачићи трећих страна буду омогућени за приказивање структурне анализе посла. Када независни колачићи нису омогућени, уместо да видите задатке, видећете празну страницу када одаберете картицу **Задаци** на страници **Пројекат**.

За прегледаче Microsoft Edge или Google Chrome, следећи поступци описују како да ажурирате подешавања прегледача како бисте омогућили независне колачиће.

#### <a name="microsoft-edge"></a>Microsoft Edge

1. Отворите прегледач Edge.
2. У горњем десном углу изаберите **три тачке** (...), а затим изаберите **Подешавања**.
3. У делу **Колачићи и дозволе за локације** изаберите **Колачићи и подаци о локацијама**.
4. Искључите **Блокирај колачиће треће стране**.
5. Освежите прегледач. 

#### <a name="google-chrome"></a>Google Chrome

1. Отворите прегледач Chrome.
2. У горњем десном углу изаберите три вертикалне тачке, а затим изаберите **Подешавања**.
3. У делу **Приватност и безбедност** изаберите **Колачићи и други подаци о локацијама**.
4. Изаберите **Дозволи све колачиће**.
5. Освежите прегледач. 

> [!NOTE]
> Ако блокирате независне колачиће, сви колачићи и подаци о локацијама са других локација биће блокирани, чак и ако је локација дозвољена на листи изузетака.

### <a name="mitigation-2-validate-the-pex-endpoint-has-been-correctly-configured"></a>Ублажавање 2: Потврдите да је крајња тачка PEX исправно конфигурисана

Project Operations захтева да параметар пројекта упућује на PEX крајњу тачку. Ова крајња тачка је потребна за комуникацију са услугом која се користи за приказивање структурне анализе посла. Ако параметар није омогућен, добићете грешку „Параметар пројекта није важећи“. Да бисте ажурирали крајњу тачку PEX, довршите следеће кораке.

1. Додајте поље **PEX крајња тачка** на страницу **Параметри пројекта**.
2. Идентификујте тип производа који користите. Ова вредност се користи када је PEX крајња тачка подешена. Након преузимања, тип производа је већ дефинисан у PEX крајњој тачки. Задржите ту вредност.
3. Ажурирајте поље следећом вредношћу: `https://project.microsoft.com/<lang>/?org=<cdsServer>#/taskgrid?projectId=<id>&type=2` У следећој табели наведени су параметри врсте које треба користити на основу врсте производа.

      | **Тип производа**                     | **Тип параметра** |
      |--------------------------------------|--------------------|
      | Project for the Web за подразумевану организацију   | тип=0             |
      | Project for the Web за организацију са CDS називом | тип=1             |
      | Project Operations                   | тип=2             |

4. Уклоните поље са странице **Параметри пројекта**.

## <a name="issue-the-project-doesnt-load-and-the-ui-is-stuck-on-the-spinner"></a>Проблем: Пројекат се не учитава и кориснички интерфејс је заглављен на окретном дугмету

За потребе потврде идентитета, искачући прозори морају да буду омогућени да би се мрежа задатака учитала. Ако искачући прозори нису омогућени, екран ће се заглавити на окретном дугмету за учитавање. Следећа слика приказује URL адресу са блокираном искачућом ознаком у траци адресе, што доводи до тога да се окретно дугме заглави покушавајући да учита страницу. 

   ![Заглављено окретно дугме и блокирање искачућих прозора.](media/popupsblocked.png)

### <a name="mitigation-1-enable-pop-ups"></a>Ублажавање 1: Омогућите искачуће прозоре

Када се ваш пројекат заглави на окретном дугмету, може се десити да искачући прозори нису омогућени.

#### <a name="microsoft-edge"></a>Microsoft Edge

Постоје два начина да омогућите искачуће прозоре у прегледачу Edge.

1. У прегледачу Edge изаберите обавештење у горњем десном углу прегледача.
2. Изаберите **Увек дозволи искачуће прозоре и преусмеравања са** специфичног Dataverse окружења.
 
     ![Прозор за блокиране искачуће прозоре.](media/enablepopups.png)

Поред тога, можете такође обавите један од следећих корака:

1. Отворите прегледач Edge.
2. У горњем десном углу изаберите **три тачке** (...), а затим изаберите **Подешавања** > **Дозволе за локацију** > **Искачући прозори и преусмеравања**.
3. Искључите опцију **Искачући прозори и преусмеравања** за блокирање искачућих прозора или је укључите да бисте омогућили искачуће прозоре на свом уређају.
4. Након што омогућите искачуће прозоре, освежите прегледач. 

#### <a name="google-chrome"></a>Google Chrome
1. Отворите прегледач Chrome.
2. Идите на страницу на којој су искачући прозори блокирани.
3. На траци адресе изаберите **Искачући прозор је блокиран**.
4. Изаберите везу за искачући прозор који желите да видите.
5. Након што омогућите искачуће прозоре, освежите прегледач. 

> [!NOTE]
> Да бисте увек видели искачуће прозоре за ту локацију, изаберите опцију **Увек дозволи искачуће прозоре и преусмеравања са [локација]**, а затим изаберите **Готово**.

## <a name="issue-3-administration-of-privileges-for-project-for-the-web"></a>Проблем 3: Администрација привилегија за Project for the Web

Project Operations се ослања на екстерну услугу заказивања. Услуга захтева да корисник има неколико додељених улога које му омогућавају читање и писање за ентитете повезане са САП-ом. Ти ентитети укључују пројектне задатке, додељивање ресурса и зависне елементе задатака. Ако корисник не може не може да прикаже САП приликом навигације до картице **Задаци**, то је вероватно зато што **Пројекат** за **Project Operations** није омогућен. Корисник може да добије грешку за безбедоносну улогу или грешку повезану са ускраћивањем приступа.

### <a name="mitigation-1-validate-the-application-user-and-end-user-security-roles"></a>Ублажавање 1: Потврдите безбедносне улоге корисника апликације и крајњег корисника

1. Идите на **Подешавања** > **Безбедност** > **Корисници** > **Корисници апликација**.  

   ![Читач апликације.](media/applicationuser.jpg)
   
2. Двапут кликните на запис о корисницима апликације да бисте потврдили:

     - Корисник има приступ пројекту. То можете учинити ако проверите да ли корисник има безбедносну улогу **Вођа пројеката**.
     - Корисник апликације Microsoft Project постоји и правилно је конфигурисан.
 
3. Ако овај корисник не постоји, креирајте нови кориснички запис. 
4. Изаберите опцију **Нови Корисници**, промените образац за пријаву у **Корисник апликације**, а затим додајте **ID апликације**.

   ![Детаљи о кориснику апликације.](media/applicationuserdetails.jpg)


## <a name="issue-4-changes-arent-saved-when-you-create-update-or-delete-a-task"></a>Проблем 4: Промене се не чувају када креирате, ажурирате или избришете задатак

Када извршите једно или више ажурирања у САП-у, промене су неуспешне и не чувају се. Дошло је до грешке у мрежи распореда уз поруку „Недавна промена коју сте унели није могла да се сачува“.

### <a name="mitigation-1-validate-the-license-assignment"></a>Ублажавање 1: Потврдите пренос лиценце

1. Проверите да ли је кориснику додељена исправна лиценца и да ли је услуга омогућена у детаљима планова услуге лиценце.  
2. Проверите да ли корисник може да отвори **project.microsoft.com**.
    
### <a name="mitigation-2-validation-configuration-of-the-project-application-user"></a>Ублажавање 2: Конфигурација потврде корисника апликације „Project“
1. Проверите да ли је креиран корисник апликације „Project“.
2. Примените следеће безбедносне улоге на корисника:
  
  - Dataverse корисник или основни корисник
  - Project Operations систем
  - Пројектни систем
  - Систем двоструког уписивања за Project Operations. Ова улога је неопходна за ресурс/сценарије примене који нису засновани на залихама за Project Operations.


[!INCLUDE[footer-include](../includes/footer-banner.md)]
