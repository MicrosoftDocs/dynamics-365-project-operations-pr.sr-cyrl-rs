---
title: Производи
description: Ова тема пружа информације о каталогу производа који можете користити за пружање информација купцима о производима и ценама које нуди ваша организација.
author: rumant
ms.date: 09/18/2020
ms.topic: article
ms.prod: ''
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 44f85982aa5c8e32ccde0dc32c3c9cd4339c4552
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: sr-Cyrl-RS
ms.lasthandoff: 05/10/2021
ms.locfileid: "6011254"
---
# <a name="products"></a>Производи

_**Односи се на:** Project Operations за сценарије засноване на ресурсима/без залиха, једноставна примена – од погодбе до профактуре_

Производи су основа вашег посла. Каталог производа у услузи Dynamics 365 Sales Professional је колекција производа и информација о ценама. Олакшајте представницима продаје да повећају своју продају брзим креирањем каталога производа.

## <a name="add-a-product"></a>Додавање производа

1.  Уверите се да имате улогу менаџера за Sales Professional или администратор система да бисте могли да додајете производе у услузи Dynamics 365 Sales Professional.
2.  На мапи локације, у оквиру ставке **Инсталација**, изаберите **Производи**.
3.  Изаберите **Додај производ** и попуните следеће податке:

    -  **Име**
    -  **ID производа**
    -  **Надређено**: Изаберите надређену породицу производа за производ. Ако креирате подређени производ у породици производа, име надређене породице производа се попуњава овде. Након што запис буде сачуван, то није могуће променити.
    -  **Важи од**/**Важи до**: Дефинишите период током ког је производ важећи тако што ћете изабрати датуме **Важи од** и **Важи до**.
    -  **Група јединица**: Изаберите групу јединица. Група јединица је колекција различитих јединица којима је производ продат и дефинише како су појединачне ставке груписане у веће количине. На пример, ако додајете семена као производ, можда сте креирали групу јединица која се зове „Семена“ и дефинисали његову примарну јединицу као „пакет“.
    -  **Подразумевана јединица**: Изаберите најчешћу јединицу у којој ће се производ продавати. Јединице су количине или мере у којима продајете производе. На пример, ако додајете семена као производ, можете да их продајете у пакетима, кутијама или палетама. Сваки од ових постаје јединица производа. Ако се семена углавном продају у пакетима, изаберите га као јединицу.
    -  **Подразумевани ценовник**: Ако је ово нови производ, ово поље је само за читање. Пре него што можете да изаберете подразумевани ценовник, морате да довршите сва захтевана поља и затим да сачувате запис. Иако подразумевани ценовник није потребан, након што сачувате запис производа, добра је идеја да подесите подразумевани ценовник за сваки производ. Затим, ако запис клијента не садржи ценовник, Sales може да користи подразумевани ценовник за генерисање понуда, поруџбина и фактура.
    -  **Подржани децимални бројеви:** Унесите цео број између 0 и 5. Ако производ не може бити подељен у делимичне количине, унесите 0. Прецизност поља **Количина** у запису производа у понуди, поруџбини или фактури се проверава у односу на вредност у овом пољу ако производ нема повезан ценовник.
    -  **Тема**: Повежите овај производ са темом. Можете да користите теме за категоризовање производа и филтрирање извештаја.

4.  Изаберите ставку **Сачувај**.
5.  На картици **Додатни детаљи**, у одељку **Ставке ценовника** изаберите икону **Још команди**, а затим изаберите **Додај нову ставку ценовника**.
7.  На картици **Додатни детаљи** у одељку **Релација производа** изаберите икону **Још команди**, а затим изаберите **Додај нову релацију производа.**
8.  На обрасцу **Нова релација производа**, унесите следеће детаље и на командној траци изаберите **Сачувај и затвори**:

    -   **Повезани производ**: Изаберите производ који желите да додате као повезани производ постојећем запису о производу на коме радите.
    -   **Тип релације продаје**: Изаберите да ли желите да додате производ као производ напредније верзије, сродни производ, прибор или производ за замену.
    -   **Смер**: Изаберите да ли ће однос између производа бити једносмеран или двосмеран. Када изаберете једносмеран, производ који изаберете у оквиру **Повезани производ** биће приказан као препорука за постојећи производ, али не и обрнуто.

9.  На обрасцу „Производ“ изаберите **Сачувај**.

## <a name="import-products"></a>Увоз производа

Можете да користите предлошке за увоз да бисте унели масовне податке о производима у Dynamics 365 Sales.

## <a name="revise-a-product"></a>Кориговање производа

Одржавајте залиху производа ажурном брзим кориговањем својстава за производе по потреби и поновним објављивањем информација како би ваши агенти продаје могли да виде најновије промене залиха.

1.  Уверите се да имате једну од следећих безбедносних улога или еквивалентних дозвола: администратор система, стручњак за прилагођавање система, менаџер продаје, потпредседник службе продаје, потпредседник службе маркетинга или извршни директор.
2.  На мапи локације, изаберите **Производи**.
3.  Отворите активни производ који желите да промените и на командној траци изаберите **Коригуј**.
4.  У дијалогу **Потврди корекцију**, изаберите **Потврди**. Ово ће променити статус производа на **У Ревизији**
5.  Када завршите са уносом измена, на командној траци изаберите **Објави**.

    > [!TIP]
    > Да бисте вратили измене и наставили са последњом активном верзијом производа, изаберите **Врати**. Ово мења статус производа назад у **Активно**

## <a name="clone-a-product"></a>Клонирање производа 

Када креирате нов производ, уштедите време тако што ћете клонирати постојећи. Тиме се креира копија оригиналног записа са свим детаљима осим имена и ID ознаке.

1.  Уверите се да имате једну од следећих безбедносних улога или еквивалентних дозвола: администратор система, стручњак за прилагођавање система, менаџер продаје, потпредседник службе продаје, потпредседник службе маркетинга или извршни директор.
2.  На мапи локације, изаберите **Производи**.
3.  Изаберите запис производа који желите да клонирате, а затим на командној траци изаберите **Клонирај**. Појављује се дијалог за потврду.
4.  Изаберите **Потврди**.

Отвара се нов запис производа са истим детаљима као оригинални запис, осим имена и ID ознаке.

## <a name="retire-a-product"></a>Обустављање производа 

Ако ваша организација више не продаје производе, повуците их тако да више не буду доступни агентима продаје.

1.  Водите рачуна да имате безбедносну улогу администратора система или менаџера за Sales Professional или еквивалентне дозволе.
2.  На мапи локације, изаберите **Производи**.
3.  Отворите активни производ који желите да обуставите и на командној траци изаберите **Обустави**.
4.  У дијалогу **Потврди обустављање**, изаберите **Потврди**.


## <a name="delete-a-product"></a>Брисање производа

Да бисте прекинули продају производа, избришите га.

> [!IMPORTANT]
> Не можете да повратите избрисани запис.

1.  Водите рачуна да имате безбедносну улогу администратора система или менаџера за Sales Professional или еквивалентне дозволе.
2.  На мапи локације, изаберите **Производи**.
3.  Изаберите запис производа који желите да избришете, а затим на командној траци изаберите **Избриши**.
4.  У оквиру дијалога **Потврда брисања**, изаберите **Настави**.
 
 ## <a name="quantity-factors-for-products"></a>Количински фактори производа

Количински фактори подржавају продају производа заснованих на претплати. За производе засноване на претплати, количина ставци понуде или предмету уговора о пројекту изражена је као број корисничких месеци.

Обично се цена софтвера за претплату чува у каталогу као цена по кориснику месечно. Међутим, уместо тога можете користити описе других периода. Током процеса продаје, цена у ставци понуде је обично цена по кориснику, месечно, до које се дошло преговорима и попустима од стране ИТ агента продаје. Свака погодба има различит број корисника и различит број месеци претплате. Количина која се користи за израчунавање количине ставке понуде је производ броја корисника и броја месеци претплате.

Количински фактори се ослањају на атрибуте производа. Када конфигуришете одређене особине производа, можете да означите подскуп тих својстава или сва својства као факторе количине.

Систем потврђује да се као фактори количине означавају само нумеричка својства или својства производа која имају нумерички тип података. Када се производ за који су конфигурисани фактори количине дода у ставку понуде, поље **Количина** у ставци понуде постаје поље само за читање. Након што унесете вредности за својства производа која су количински фактори, израчунава се количина ставке понуде.

На пример, ако постоје следећа својства: 

- **Бр. корисника**: број корисника 
- **Бр. месеци**: број месеци претплате
- **Product SKU** 

Својства **Бр. корисника** и **Бр. месеци** се могу означити као фактори количине, уређивањем својстава у ставци производа. 


[!INCLUDE[footer-include](../includes/footer-banner.md)]