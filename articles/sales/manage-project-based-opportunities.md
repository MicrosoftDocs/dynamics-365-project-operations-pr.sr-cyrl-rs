---
title: Управљање могућностима за пословање заснованим на пројектима
description: Ова тема пружа информације о томе како радити са могућностима које су повезане са пројектима.
author: rumant
manager: Annbe
ms.date: 10/21/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 39ce52d5da4c7027ee2f2fa44579c0d4bf74925e
ms.sourcegitcommit: f8edff6422b82fdf2cea897faa6abb51e2c0c3c8
ms.translationtype: HT
ms.contentlocale: sr-Cyrl-RS
ms.lasthandoff: 10/21/2020
ms.locfileid: "4088091"
---
# <a name="manage-project-based-opportunities"></a>Управљање могућностима за пословање заснованим на пројектима

_**Односи се на:** Project Operations за ресурс/сценарије који нису засновани на залихама, лагану примену – од погодбе до профактуре_

Пројектне компаније обично имају своје операције испоруке раширене у више земаља и географских подручја. Трошкови извршења и испоруке пројекта могу се разликовати у зависности од тога која локација или одељење управља испоруком. Заузврат, ово може утицати на марже погодбе. Пружање пројектних услуга обично укључује велике количине људских ресурса, знатне трошкове путовања, материјалне трошкове и друге трошкове.

Могућности за пословање засноване на пројекту у услузи Dynamics 365 Project Operations дизајниране су помоћу проширења за Dynamics 365 Sales. Ова тема пружа детаље о различитим пољима и пословној логици укљученој у додатну функционалност која је потребна компанијама заснованим на пројектима како би управљале могућностима заснованим на пројектима.

## <a name="view-all-project-based-opportunities"></a>Прикажите све могућности за пословање засноване на пројектима

Списак свих могућности за пословање заснованих на пројектима може се видети на страници листе **Могућност за пословање**. 

1. Идите на ставку **Продаја** > **Могућности за пословање**.
2. Користите **Пребацивач приказа** да бисте изабрали друге филтриране приказе могућности за пословање. Можете да креирате сопствене приказе са прилагођеним критеријумима филтера да бисте конфигурисали те приказе и опције навигације.

Могућности за пословање засноване на пројекту могу се креирати или избрисати са ове странице листе или странице са детаљима.

## <a name="business-process-flow-for-project-based-deals"></a>Ток пословног процеса за погодбе засноване на пројекту

Следећи токови пословних процеса подржани су за погодбе засноване на пројекту у услузи Project Operations:

- Пословни процес од потенцијалног клијента до могућности за пословање
- Процес продаје могућности за пословање

### <a name="lead-to-opportunity-business-process"></a>Пословни процес од потенцијалног клијента до могућности за пословање 
Пословни процес од потенцијалног клијента до могућности за пословање подржава следеће фазе:

| Фаза | Мапирани ентитет | Функционалност |
| --- | --- | --- |
| Квалификуј | Потенцијални клијент | Квалификујте потенцијалног клијента да креира пословни контакт, контакт и могућност за пословање. |
| Развиј | Могућност за пословање | Развијте могућност за пословање да бисте додали више информација о обухваћеном послу, кључним заинтересованим странама и конкуренцији. |
| Предложи | Могућност за пословање | Развијте предлог и добијте одобрење од интерног тима за преглед. |
| Затворите | Могућност за пословање | Остварите прилику да закључите посао. |

### <a name="opportunity-sales-process"></a>Процес продаје могућности за пословање
Процес продаје могућности за пословање у услузи Project Operations јесте проширење пословног тока процеса продаје могућности за пословање у апликацији Продаја. Овај пословни процес је дизајниран тако да одмах подржи следеће фазе у могућности за пословање заснованој на пројекту.

| Фаза | Мапирани ентитет | Функционалност |
| --- | --- | --- |
| Квалификуј | Могућност за пословање | Квалификујте потенцијалног клијента да креира пословни контакт, контакт и могућност за пословање. |
| Предложи | Понуда | Развијте предлог помоћу понуда за пројекат и добијте одобрење од интерног тима за преглед. |
| Уговор | Уговор за пројекат | Остварите понуду да бисте креирали уговор и започели извршење и испоруку пројекта. |
| Затворите | Уговор за пројекат | Завршите посао успешно и затворите уговор о пројекту. |

> [!NOTE]
> Ако је ваша погодба заснована на пројекту започела са потенцијалним клијентом, пословни процес од потенцијалног клијента до могућности за пословање има предност.
>
> Ако је ваша погодба заснована на пројекту започела са могућношћу за пословање, пословни процес продаје могућности за пословање има предност.

Можете да уредите ток пословног процеса производа или да креирате сопствене токове пословног процеса како бисте пратили свој продајни процес по потреби. За више информација о току пословног процеса погледајте [Преглед токова пословног процеса](https://docs.microsoft.com/dynamics365/customerengagement/on-premises/customize/business-process-flows-overview).
