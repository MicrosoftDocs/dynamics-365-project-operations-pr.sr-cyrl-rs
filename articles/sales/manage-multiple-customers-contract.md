---
title: Управљање са више клијената на уговорима за пројекат
description: Ова тема пружа информације о начину управљања већим бројем клијената на пројектном уговору.
author: rumant
manager: Annbe
ms.date: 11/18/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: dda8bc58c00082a9ef3835ea293003c63013983f
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: sr-Cyrl-RS
ms.lasthandoff: 02/15/2021
ms.locfileid: "5277986"
---
# <a name="manage-multiple-customers-on-project-contracts"></a>Управљање са више клијената на уговорима за пројекат

Ова тема пружа информације о начину управљања већим бројем клијената на пројектном уговору. Пројектни уговор можете користити када је за финансирање погодбе потребан споразумни уговор за више клијената. На страници **Пројектни уговор**, картица **Резиме** садржи информације о примарном клијенту за погодбу. Остали клијенти који учествују у погодби могу бити додати на картици **Клијенти**.

Сви клијенти уговора на картици **Клијенти** пројектног уговора подразумевају се као клијенти предмета уговора на свим новим предметима уговора заснованим на пројекту креираним за пројектни уговор. Сви постојећи предмети уговора засновани на пројекту не наслеђују записе нових клијената уговора који се креирају касније.

Можете да додајете, ажурирате или бришете клијенте уговора и предмета уговора у било ком тренутку пре добијања уговора. Клијент на пројектном уговору мора бити конфигурисан као клијент у власничком предузећу или правном лицу на страници **Клијенти**. Правна лица се конфигуришу у модулу **Управљање пројектима и рачуноводство** услуге Dynamics 365 Project Operations и доступни су као предузећа у модулима **Пројектна продаја** и **Испорука** услуге Project Operations.

## <a name="primary-customers"></a>Примарни клијенти

Потенцијални клијент наведен на картици **Резиме** пројектног уговора је примарни клијент уговора. Не можете да ажурирате примарног клијента са листе клијената уговора. Ако покушате да избришете примарног клијента са листе клијената на уговору, појавиће се порука о грешци која наводи да запис примарног клијента на уговору није могуће избрисати. Уместо тога, промените клијента у пољу **Потенцијални клијент** картици **Резиме** пројектног уговора. Када ажурирате ово поље, новоизабрани клијент се додаје као нови клијент уговора са заставицом **Примарно** подешеном на **Да**. Претходни примарни клијент је и даље клијент на уговору, али више није примарни клијент.

## <a name="create-update-or-delete-a-contract-customer-record"></a>Креирање, ажурирање или брисање записа клијента за уговор

Можете да креирате, ажурирате или бришете клијента на уговору из картице **Клијенти уговора** на страници **Уговор**. Следећа поља су укључена у засип клијента уговора пројектног уговора.

| **Поље** | **Локација** | **Опис** | 
| --- | --- | --- | 
| Налог | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Наводи све активне налоге. Ово поље се закључава након креирања записа. Да бисте ажурирали запис, морате да избришете запис, а затим креирате нови. Ако сте евидентирали било које стварне податке или ако је запис клијента за уговор примарни клијент, не можете избрисати запис. Када креирате предмет уговора, клијенти уговора се копирају као клијенти предмета уговора. |
| Проценат дељења наплате | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Представља проценат сваке нефактурисане продајне трансакције која је приписана овом клијенту предмета уговора. Када се креирају нови предмети уговора на пројекту, проценат поделе наплате се копира у нове предмете уговора који су креирани и у клијенте предмета уговора. |
| Име уговора за фактурисање | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Ово текстуално поље треба користити за идентификацију контакт особе за фактуру за клијента. Подразумевана вредност се добија из одговарајућег записа пословног контакта. Име контакта се копира у **Име контакта за фактурисање** на фактури који се генерише за клијента. |
| Име фактурисања | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Користите ово поље за идентификацију контакт особе за фактуру за клијента. Подразумевана вредност се добија из одговарајућег записа пословног контакта. Име се копира у поље **Име контакта за фактурисање** на фактури који се генерише за клијента. |
| Услови плаћања | Мрежа која може да се уређује на картици **Клијенти уговора**, као и главни образац и образац за брзо креирање за клијент из уговора. | Подразумевана вредност се добија из одговарајућег записа пословног контакта. Услови се копирају у **Име контакта за фактурисање** на фактури који се генерише за клијента. |
| Предузеће-власник | Мрежа која може да се уређује на картици **Клијенти пројектног уговора**, као и главни образац и образац за брзо креирање за клијента пројектног уговора. | Правно лице у коме је клијент конфигурисан у модулу **Управљање пројектима и рачуноводство**. Ово поље је само за читање и постављено је на власничко предузеће пројектног уговора.</br>Листа клијената које треба додати у пољу **Пословни контакт** већ је филтрирана у листу из предузећа-власника у модулу **Управљање пројектима и рачуноводство** услуге Project Operations. Власничко предузеће је једнако правном лицу у модулу **Управљање пројектима и рачуноводство** услуге Project Operations. Сви трошкови и приходи који произлазе из овог пројекта евидентирани су у главној књизи власничког предузећа. |
| Да ли је заокруживање | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Означава да ли је клијент подразумевани клијент за заокруживање погодбе. На уговору за пројекат може бити само један клијент за заокруживање. Када дељење трошкова и нефактурисане количине доведе до разлике у заокруживању, та разлика се примењује на стварну вредност која се мапира на овог клијента. |
| Ограничење које не сме да се прекорачи | Мрежа која може да се уређује на картици **Клијенти уговора**, као и главни образац и образац за брзо креирање за клијента уговора. | Означава да ли постоји договорено ограничење или горње ограничење укупног износа који ће се фактурисати овом клијенту за ангажовање. Подешавање Ограничење које не сме да се прекорачи на нивоу клијента уговора оцењује се на основу стварних вредностима ненаплаћене продаје који упућују на клијента уговора. |

## <a name="edit-billing-split-percentages"></a>Уређивање процената поделе наплате

Можете да уређујте проценте поделе наплате уређивањем на мрежи. Када проценти поделе наплате не буду износили 100 процената, долази до грешке. Када уредите проценте поделе наплате, освежите страницу **Пројектни уговор** да бисте уклонили грешку.

Такође можете изабрати опцију **Равномерно распореди** на подформи клијената пројектног уговора. Поделе наплате су равномерно распоређене свим клијентима на предмету пројектног уговора. Ако постоји било који фактор заокруживања, он ће се додати клијенту за заокруживање. Један од клијената уговора увек има заставицу **Заокруживање** постављену на **Да**. Тај клијент је клијент за заокруживање. Обично је клијент за заокруживање такође примарни клијент уговора, али то није обавезно.


[!INCLUDE[footer-include](../includes/footer-banner.md)]